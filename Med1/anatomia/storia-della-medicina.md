% Storia della medicina
% Emanuele Vicinelli
% A.A 2018/2019

* * * *

\thispagestyle{fancy}
\fancyhead{}
\fancyfoot{}
\renewcommand{\headrulewidth}{0pt}
\rfoot{\today}

\newpage

\tableofcontents

\newpage

# Introduzione
La medicina è al confine tra scienza ed arte. È una scienza, in quanto richiede rigore scientifico nel condurre l'attività; è un arte nel momento in cui il medico si ritrova davanti una persona e necessita creatività e estro nel ricercare la strada migliore per applicare le sue conoscenze a beneficio del suo paziente. Il medico deve essere

* Ben formato
* Culturalmente competente
* Empatico
* Bravo comunicatore

Occorre comprendere che la medicina _"è l'unica scienza che ha come oggetto un soggetto", come dice Giorgio Cosmacini, uno storico della medicina.

Il primo padre della medicina in quanto tale è considerato Ippocrate, che per primo unisce la téchne (ovvero il saper fare) al sapere. Per primo arriva anche a capire che occorre costituire un'___alleanza tra medico e malato___ finalizzata al combattere entrambi la malattia. Quest'idea è detta il ___triangolo di Ippocrate___: il medico e il malato alla base che lottano insieme contro la malattia.

## Le fonti della storia della medicina
Principalmente:

* Dirette (sulle quali si può applicare la \underline{paleopatologia})
    * Mummie
    * Fossili e reperti
    * Materiale organico
* Indirette
    * Fonti letterarie, musicali (o in generale in merito a racconti di stili di vita o malattie di un tempo)
    * Arte (\underline{iconodiagnostica})

## Iconodiagnostica e paleopatologia

* __Iconodiagnostica__: ricerca nei quadri e in elementi pittorici sintomi visibili di malattie (esempi principali: ittero, gozzo tiroideo ed esoftalmo, elementi di natura traumatica, alterazioni anatomiche [es: idrocefalo], noduli tumorali [spesso nel seno di muse o dee]).
* __Paleopatologia__: ricerca su reperti organici e fossili di indizi patologici. Per esempio, lesioni da vaiolo, eventuali propagazioni di malattie genetiche (se si hanno mummie di famiglie), o sempre traumi. Esempi famosi sono quello delle _Mummie della Palude_ e dell'_uomo di Tollund_

![Uomo di Tollund](https://upload.wikimedia.org/wikipedia/commons/thumb/4/44/Tollundmannen.jpg/800px-Tollundmannen.jpg)

Spesso si ricerca, ovviamente, una conferma incrociata tra varie tipi di fonti, dirette e indirette, per cercare di costruire un quadro generale più completo possibile. Esempi di diagnosi portate avanti sono:

* Sifilide di Maria d'Aragona
* Idrocefalia del principino Filippino d'Asburgo, morto a 5 anni
* Osteoporosi nei soldati romani, con lesioni traumatiche da taglienti
* Osservazioni di carattere antropologico: l'uomo di Tollund probabilmente era stato sacrificato, siccome nel suo corpo sono state trovate sostanze di natura allucinogena.

## Evoluzione del concetto di malattia
Diventa veramente complicato definire l'idea di malattia, per cui viene definita in negativo cercando di caratterizzare il concetto di salute. Ad oggi l'OMS ha definito la salute come

> _L'adattamento perfetto e continuo di un organismo al suo ambiente_

In questo entrano in gioco fattori fisici (salute fisica), psicologici (di salute mentale) e sociali (salute delle relazioni).

Altra definizione molto bella:

> _La salute è la vita nel silenzio degli organi_ -- Leriche, chirurgo contemporaneo

Bisogna sempre ricordarsi che __nella definizione dell'idea di salute o di malattia, risultano sempre fondamentali i contesti sociali, culturali, fisici e psicologici__. La salute è il sentirsi bene in ognuno di questi aspetti.

Nell'ambito della storia delle malattie, è fondamentale ricordarsi che così come l'uomo è in continuo cambiamento, allo stesso modo lo sono anche le malattie. Mirko Grmek ha proposto l'idea di __patocenosi__ per identificare un pool di malattie presenti in una certa popolazione in un certo momento storico. Esempio migliore di questo, sono le dorsalgie, le lombosciatalgie o le discopatie di cui soffriamo a causa della posizione eretta: ovviamente non era così nel momento in cui, come esseri primitivi, non avevamo ancora assunto lo stato di _Homo erectus_.

## Evoluzione dell'anatomia e delle malattie nell'uomo

### Lucy e pre Lucy
Il primo ominide (_Australopiteco afarensis_) rinvenuto è stato Lucy. Si nota come le dimensioni del cranio siano cresciute tanto, e saranno destinate a crescere ulteriormente per raggiungere il peso cranico attuale di circa 1350g. Questo è indice importante di un repentino aumento dell'intelligenza, in primis per quanto riguarda le effettive dimensioni (e anche per le effettive interconnessioni tra i neuroni).

Tuttavia, occorre considerare anche che un repentino aumento delle dimensioni del cranio non è stato seguito da un altrettanto aumento delle dimensioni della pelvi, portando a difficoltà nel parto che non si hanno in altre specie (lo scimpanzé ad esempio ha un parto decisamente facile perché il volume cranico è raccordato a quello della pelvi della madre).

### Pleistocene (da 2,58 mln di anni fa a 11700 anni fa)
L'uomo viveva in gruppi piccoli. Le patologie principali sono le parassitosi dovute a punture di insetti; in aggiunta anche le patologie traumatiche e conseguenti (per esempio dal morso di animale viene la rabbia) o infezioni da tetano.

### Neolitico
Si insediano gruppi più grandi, e con questo aumentano le malattie tipiche, ovvero le zoonosi (ora principalmente per colpa di animali da allevamento). Per via della composizione e della dimensione dei gruppi si sviluppano i primi contagi interumani. TBC, brucellosi, antrace sono le più diffuse all'epoca.

### Vita urbana
Le dimensioni dei gruppi oramai permettono il diffondersi delle prime epidemie. Le principali: morbillo, influenza, vaiolo, TBC, lebbra.

### Rivoluzione industriale
Sovraffollamento, stenti e povertà portano malattie da scarsa igiene e malnutrizione. Importanti le malattie carenziali (es: rachitismo, da carenza di vitamina D), malattie da sfruttamento (sopratutto minorile) e inquinamento.

### Era post-industriale
Grande ambivalenza tra malattie della povertà e della ricchezza. La globalizzazione, le migrazioni e lo spostarsi massivo di popoli porta ad una grande variabilità nella diffusione di malattie. Grande invecchiamento della popolazione, l'età media si alza di molto, con la comparsa dei problemi legati ad una comparsa della propria autosufficienza. Nuove malattie infettive, emersione di batteri antibioticoresistenti (particolarmente in riferimento alle infezioni opportuniste e nosocomiali).

### Recap

| Periodo      | Malattia               |
| ---          | ---                    |
| Antichità    | Lebbra                 |
| Medioevo     | Peste                  |
| Rinascimento | Sifilide               |
| Seicento     | Vaiolo                 |
| Settecento   | Colera                 |
| Ottocento    | TBC                    |
| Novecento    | AIDS                   |
| Duemila      | Infezioni opportuniste |

# Medicina nell'antico Egitto
Non erano avanti come si pensa: gran parte di quello che sapevano viene dalla loro conoscenza dell'imbalsamazione. Avevano qualche conoscenza pratica, sopratutto in erbe e medicamenti usati per curare ferite. Avevano un'idea mista della medicina: da un lato pragmatica, dall'altro teurgica (il medico era anche un sacerdote che ricorreva al divino per spiegare e curare le malattie).

Se il paziente non era curabile, il medico lo abbandonava. Ci vorrà Ippocrate per, per la prima volta, contrastare questo approccio alla malattia incurabile.

Donne medico? Si pensa che alcune lo fossero.

# Medicina nell'antica Grecia
Divisa in 3 fasi:

1. Teurgico-religiosa
2. Laico-razionale di Ippocrate
3. Medicina ellenistica post ippocratica

## Medicina teurgico-religiosa
Il primo episodio ricordato è quello dell'Iliade. Prima di Ippocrate la medicina era a metà tra il religioso (nel senso che le malattie sono di origine divina) e l'umano (nel senso che il medico/sacerdote, tramite l'interpretazione della volontà divina, può proporre un percorso di azione per rimediare alla colpa dell'uomo -- colpa che è alla base della malattia). Il primo accenno, appunto, è il mito di _Criseide_, dell'__Iliade__.

Proseguendo su quest'onda, in Grecia compare il culto di __Asclepio__ (~ IV sec. a.C.), figlio di Apollo e dio della medicina. Secondo la mitologia, Asclepio è colui che fa il primo parto cesareo e procede con le prime operazioni chirurgiche (emostasi). Asclepio, negli scritti di Pindaro, autore anche del mito della sua nascita, viene descritto come colui che protegge dai morbi e cura le ferite in battaglia.

Il ___bastone di Asclepio___ è il simbolo della medicina: un bastone con avvolto intorno un serpente. Le interpretazioni in merito al suo significato sono molteplici:

* Il bastone si riferisce ad uno strumento usato dai medici per spostare le vesti senza toccarle, mentre il serpente è simbolo di rinascita
* Il serpente non è un serpente ma un parassita (_Dracuncul medinensis_) che anticamente veniva estratto facendolo avvolgere attorno ad un bastoncino. Questa sembra essere una pratica comune per tanti medici

Con il tempo, il culto di Asclepio (e dei suoi figli: Igea che previene le malattie, Panacea che le cura, Macaone e Pliadrio che sono i primi medici riportati nell'Iliade, e altri figli) si radica. Inizia la ___medicina dei templi___, sopratutto ad Epidauro (luogo principale in cui si sviluppa il culto di asclep si radica. Inizia la ___medicina dei templi___, sopratutto ad Epidauro () si radica. Inizia la ___medicina dei templi___ , sopratutto ad Epidauro () si radica. Inizia la ___medicina dei templi___, sopratutto ad Epidauro (luogo principe per il culto di Asclepio): una medicina con aspetti sia di prevenzione che di cura che aveva nel tempio di A. il luogo di elezione per la pratica.

Qui i pazienti, a volte drogati o sotto l'effetto di sostanze, venivano invitati a dormire e a ricercare nel sonno il rimedio al proprio male. Esistevano nei templi numerose personalità assistenziali e ancillari: tuttavia la maggiore autorità era quella dello _ierofante_, colui che interpretava in modo definitivo il sogno del malato e, così facendo, gli indicava la strategia per la cura, di fatto "prescrivendola" (parliamo, infatti, di ___medicina ieratica___).

## Ippocrate
Con Ippocrate si __supera__ la medicina ieratica. Si comincia a concepire la medicina come un insieme di _scienza_ e _tecnica_, intendendo come fondamentale la compresenza del _sapere_ con il _saper fare_. Comincia una rivoluzione incredibile, che si concluderà veramente solo nell'800: l'impresa di portare la razionalità e l'osservazione nella medicina.

Ippocrate e i suoi allievi adottano un approccio simile a quello che usiamo noi oggi: osservano la natura, ricercano le cause, schematizzano e catalogano casi, segni e sintomi e riducono alla casistica già osservata i pazienti nuovi che hanno. Il risultato di questo processo è lo svilupparsi di una medicina molto più sistematica, in cui l'osservazione e la catalogazione delle casistiche porta al ricercare un razionale nei sintomi e nella malattia. Non esistono più mali di origine sacro: Ippocrate afferma che se di tutto quello che non si capisse si affermasse l'origine divina, non ci sarebbe limite a divinizzare ogni aspetto della natura. Per di più, per I. anche il paziente ritenuto incurabile ha diritto all'assistenza del medico.

Riconosce -- e questo è tipico della cultura greca -- nel corpo 4 umori, legati ai 4 elementi che secondo la filosofia compongono tutto il mondo. La malattia risulterebbe, secondo questa teoria, dallo squilibrio di uno di questi 4 umori.

### Il giuramento di Ippocrate e il rapporto medico-paziente
Merito ___fondamentale___ di Ippocrate è quello di aver dato al rapporto medico-paziente un'impostazione decisamente moderna. Medico e paziente, al pari di una coppia di amanti, di amici, di fratelli, risultano essere alleati nel combattere insieme la malattia.

I. costituisce quindi __un'alleanza terapeutica medico-malato non paritaria__, in cui il medico ha il _dovere_ di combattere la malattia per conto del malato (che soffre) grazie al potere e il sapere che il medico ha. Il malato si trova in una posizione inferiore rispetto al medico, per via del fatto che è malato e che non ha la scienza e il potere che detiene il medico nei confronti della malattia.^[In quanto non paritario il rapporto non può essere forte per via del diritto, ma dovrà essere forte per via del dovere del medico nei confronti del proprio paziente]

Il medico, pertanto, nei confronti del malato è quello che ha numerosissimi _doveri_:

* Accoglienza
* Dedizione
* Servizio al malato

Tutto questo è __teso a ristabilire la simmetria__ nel rapporto medico-paziente. Per primo, I.  colui che stacca la figura del medico dalla divinità e la riporta sulla razionale tutta terrena: "cala la medicina sulla terra". Tuttavia, l'incipit è comunque _"Giuro per Apollo e per Asclepio"_, ma questo non è incompatibile: il _giuramento_ è davanti agli dei, ma la medicina è sulla terra.

Alcune teorie ritengono che il testamento giunto sia stato "contaminato" dalle idee di assistenzialismo tipiche della religione cristiana: tuttavia non è molto fondata in quanto il giuramento contiene idee espresse in altri testi sicuramente attribuiti ad I. 
Altri ritengono che il giuramento non sia di I., per via del fatto che il _"male della pietra"_ si ritiene venisse operato solo in tempi successivi. Tuttavia, la datazione di questo tipo di intervento è incerta, per cui anche questa critica non tiene.
Per queste ragioni, e anche per un fatto storico e quasi sentimentale, si ritiene che l'attribuzione del giuramento sia ad Ippocrate. 

Il medico descritto è fallibile ed umano, ma che ricerca la perfezione dell'arte e di sé stesso; la figura delineata è quella di un sapiente con grande valenza sia etica che tecnica che umana. Questo a prescindere dall'esercizio della professione: è un giuramento che parla anche all'uomo-medico, non solo al medico che lavora -- di fatto si giura "a tutto tondo", anche nella vita di tutti i giorni.

Il giuramento è stato rivisitato nel '98, e nel '07 è stato proposto quello attuale, sul quale giurano i laureati in medicina di oggi. Anche qui, si dice che il medico è sempre medico, anche quando non sta lavorando.
Il medico deve essere __diligente__, operare con __perizia__ e agire con __prudenza__, e questo è garantito non solo dal giuramento ma anche dalla legge. Dal 2008 la Cassazione a sezioni riunite ha stabilito che questo, che prima era solamente un rapporto di fiducia, ora è effettivamente contratto tra medico e paziente. Alla base di un contratto esiste una _prestazione_, e questo ha avuto notevoli risvolti (anche in relazione all'attribuzione della colpa medica).
 
## Il giuramento originale

> _Giuro per Apollo medico e Asclepio e Igea e Panacea e per tutti gli dei e per tutte le dee, chiamandoli a testimoni, che eseguirò, secondo le forze e il mio giudizio, questo giuramento e questo impegno scritto:
di stimare il mio maestro di quest' arte come mio padre e di vivere insieme a lui e di soccorrerlo se ha bisogno e che considererò i suoi figli come fratelli e insegnerò quest'arte, se essi desiderano apprenderla, senza richiedere compensi né patti scritti; di rendere partecipi dei precetti e degli insegnamenti orali e di ogni altra dottrina i miei figli e i figli del mio maestro e gli allievi legati da un contratto e vincolati dal giuramento del medico, ma nessun altro.
Regolerò il tenore di vita per il bene dei malati secondo le mie forze e il mio giudizio; mi asterrò dal recar danno e offesa.
Non somministrerò ad alcuno, neppure se richiesto, un farmaco mortale, né suggerirò un tale consiglio; similmente a nessuna donna io darò un medicinale abortivo.
Con innocenza e purezza io custodirò la mia vita e la mia arte.
Non opererò coloro che soffrono del male della pietra, ma mi rivolgerò a coloro che sono esperti di questa attività.
In qualsiasi casa andrò, io vi entrerò per il sollievo dei malati, e mi asterrò da ogni offesa e danno volontario, e fra l'altro da ogni azione corruttrice sul corpo delle donne e degli uomini, liberi e schiavi.
Ciò che io possa vedere o sentire durante il mio esercizio o anche fuori dell'esercizio sulla vita degli uomini, tacerò ciò che non è necessario sia divulgato, ritenendo come un segreto cose simili.
E a me, dunque, che adempio un tale giuramento e non lo calpesto, sia concesso di godere della vita e dell'arte, onorato dagli uomini tutti per sempre; mi accada il contrario se lo violo e se spergiuro._

Da questo giuramento emerge la figura di un medico come uomo puro e corretto, che agisce per portare il bene a tutti i suoi malati, senza approfittare della sua condizione di potere.

Per quanto riguarda alla \pat{calcoli viscerali}, questa era ritenuta non operabile da I., che riconosceva i limiti di un intervento cruento che spesso portava a marcato peggioramento delle condizioni di salute del malato.

Viene sottolineato marcatamente il rispetto della riservatezza del malato: il medico __deve__ ritenere segreto inconfessabile tutto quello che impara in merito allo stato di salute del malato. Questo rimane, ad oggi, ancora una prescrizione validissima: il segreto professionale rimane uno dei pilastri nel costruire la fiducia nel rapporto medico-paziente. Insomma: il medico non deve essere un uomo perfettamente buono, giusto, saggio, competente, compassionevole, corretto e con l'obbiettivo di servire il paziente alleandosi con lui nel combattere la malattia; deve solamente continuamente tendere verso questo obiettivo.

In vari scritti di Ippocrate emerge come, proprio per essere in linea con i suoi principi, un medico debba essere sempre decoroso, curato nell'igiene e manifestare un aspetto in salute in maniera tale da essere quanto più rassicurante e affidabile possibile nei confronti del paziente. L'ambito di questo giuramento infatti non è nella sola vita professionale del medico: è in _tutta_ la vita del medico.

## Il giuramento moderno
> _Consapevole dell'importanza e della solennità dell'atto che compio e dell'impegno che assumo, giuro:
>  di esercitare la medicina in libertà e indipendenza di giudizio e di comportamento rifuggendo da ogni indebito condizionamento;
>  di perseguire la difesa della vita, la tutela della salute fisica e psichica dell'uomo e il sollievo della sofferenza, cui ispirerò con responsabilità e costante impegno scientifico, culturale e sociale, ogni mio atto professionale;
>  di curare ogni paziente con eguale scrupolo e impegno, prescindendo da etnia, religione, nazionalità, condizione sociale e ideologia politica e promuovendo l'eliminazione di ogni forma di discriminazione in campo sanitario;
>  di non compiere mai atti idonei a provocare deliberatamente la morte di una persona;
>  di astenermi da ogni accanimento diagnostico e terapeutico;
>  di promuovere l'alleanza terapeutica con il paziente fondata sulla fiducia e sulla reciproca informazione, nel rispetto e condivisione dei principi a cui si ispira l'arte medica;
>  di attenermi nella mia attività ai principi etici della solidarietà umana contro i quali, nel rispetto della vita e della persona, non utilizzerò mai le mie conoscenze;
>  di mettere le mie conoscenze a disposizione del progresso della medicina;
>  di affidare la mia reputazione professionale esclusivamente alla mia competenza e alle mie doti morali;
>  di evitare, anche al di fuori dell'esercizio professionale, ogni atto e comportamento che possano ledere il decoro e la dignità della professione;
>  di rispettare i colleghi anche in caso di contrasto di opinioni;
>  di rispettare e facilitare il diritto alla libera scelta del medico;
>  di prestare assistenza d'urgenza a chi ne abbisogni e di mettermi, in caso di pubblica calamità, a disposizione dell'autorità competente;
>  di osservare il segreto professionale e di tutelare la riservatezza su tutto ciò che mi è confidato, che vedo o che ho veduto, inteso o intuito nell'esercizio della mia professione o in ragione del mio stato;
>  di prestare, in scienza e coscienza, la mia opera, con diligenza, perizia e prudenza e secondo equità, osservando le norme deontologiche che regolano l'esercizio della medicina e quelle giuridiche che non risultino in contrasto con gli scopi della mia professione._

## Dopo Ippocrate: la medicina scientifica e la Scuola di Alessandria
Da I. nasce la scuola della _clinica_: a letto del malato. Con la _Scuola di Alessandria_ viene per la prima volta praticata la sperimentazione, con dissezioni di animali e umani e con la vivisezione, sempre di animali e di uomini.

Aristotele, al contrario di Ippocrate, vede la medicina come serva della filosofia, un'applicazione della scienza; applicazione sovraintesa dalla filosofia (che invece è la scienza delle scienze). Con lui, comincia la separazione tra medicina teorica e pratica, che segnerà buona parte della medicina fino all'800. Il medico pratico, empirico, osserva e ricorda; quello teorico studia, pensa e specula, cercando la causa delle malattie e organizzando il sapere medico che ha a disposizione.
A. comincia a praticare dissezioni, concentrandosi sugli animali (piccoli e grandi, a diversi stadi di sviluppo (compresi embrioni)); padre dell'anatomia comparata, commette comunque molti errori nel riferire quello che ha osservato sugli animali all'uomo.

Sviluppa due teorie che hanno avuto grande impatto nella storia della medicina:

* __Cardiocentrismo__: il cuore ha una "fiamma vitale" mantenuta da un _pneuma_, uno _spirito vitale_. È il primo organo a nascere e l'ultimo a morire
* __Generazione spontanea__: la vita si origina da altra vita, ma anche da materia inerte. La materia è un principio passivo, la _forma_ invece un _principio attivo_ (inclinazione a organizzare la materia in un qualcosa di funzionale alla vita). Dalla materia inerte, se questa assume una forma, può nascere la vita. Dovremo aspettare Pasteur per abbandonare questo pensiero

# Ellenismo e la scuola alessandrina
La medicina alessandrina (III secolo a.C.) comincia l'esplorazione del cadavere sistematica a fine scientifico: le prime dissezioni anatomiche vere e proprie vengono organizzate in quest'epoca. Questa propensione si inserisce bene in un Egitto che maneggia cadaveri da tempo, ma si arriva anche alla vivisezione umana di condannati a morte nelle carceri. Qui, per circa 50 anni, si poté violare la proibizione, valida in Grecia, della dissezione del cadavere umano. Questo perché Alessandria era governata dai Tolomei, i quali volevano fare in modo che la loro città fosse la più bella e culturalmente di spessore del mondo, e per questo erano disposti a fare di tutto, anche a liberarsi dal tabù di maneggiare il cadavere umano. Svincolandosi da questa "pesantezza etica" era più facile arrivare alla grandezza. Per di più, in Egitto i cadaveri si maneggiavano da tanto tempo. Di questo periodo ricordiamo:

* __Erofilo__, anatomista autore della prima dissezione pubblica, concentrandosi sopratutto sui vasi.
* __Erasistrato__, fisiologo che mise in evidenza come i nervi derivassero dal cervello

Un importante contributo alla medicina in questo periodo è dato dalla scuola degli __empirici__: eccellenti chirurghi e farmacologi, erano convinti della costruzione dell'esperienza mediante l'osservazione e la correzione dei propri errori.

Dopo il notevole contributo dei primi anni della scuola alessandrina, avremmo una pausa consistente nel progresso medico.

# Periodo delle sette e delle dispute
Si formarono poi numerose sette mediche, avverse le une alle altre, di fatto obnubilando il sapere medico raggiunto fino ad allora. È un periodo di stasi e di non progressione che va avanti 4 secoli.

Bisognerà aspettare Galeno per avere una maggiore carica negli studi medici (II secolo d.C.)

# Roma
A Roma, nel mentre, la medicina veniva vista molto favorevolmente, anche grazie al principio di _mens sana in corpore sano_. C'era grande cura per l'igiene, pubblica (!) e privata, opere __pubbliche__ tese a garantire l'igiene di tutti, si concentravano sulla dieta; attenti inoltre a esercizio fisico e clima. Tuttavia, la medicina era ritenuta poco altolocata per il cittadino romano, ed era più adatta a schiavi, liberti o stranieri.

 L'unica medicina praticata dal _pater familias_ era il proporre piccole cure, più per ricordare il suo dominio sulla famiglia che per altro: i medici erano ancora spesso figure straniere che arrivavano in cerca di fortuna. Viene ricordato Arcagato, medico greco che era molto bravo nella cura delle ferite; si fece prendere la mano con il cautere, passando da _ottimus vulnerarius_ a essere ribattezzato in _Carnifex_. Morì odiato e rifuggito da tutti.

I medici greci non erano molto amati:

> _Prima era medico, ora è becchino, diavolo! Ciò che fa da becchino, faceva anche da medico!_

O come recita un'iscrizione funebre

> _Morto di troppi medici_

Nasce, piano piano, la figura di un medico non scriteriato, ma bravo: il medico militare. Diventano molto esperti, molto bravi molto in fretta. Nascono i primi ospedali miltari, e riprende la tutela della salute pubblica (prevalentemente dell'esercito).
Dal 46 a.C. la storia cambia, e i medici diventano sempre più prestigiosi e onorevoli, riuscendo anche a vedersi consegnata la cittadinanza romana. Bravi, attenti e scrupolosi diventano di gran rilievo e accumulano tanti bei soldi. Nasce quindi il termine "onorario", inteso come regalo d'onore ricevuto in cambio della loro prestazione.

__Celso__ fu il primo medico che si occupò di scienza e di organizzazione del sapere medico; per primo scrisse in latino dei trattati -- 8: molto completi per l'epoca, eleganti e ben scritti -- tutto quanto c'era da sapere sulla scienza medica. La sua didattica dominò la scena fino a Galeno. Tuttavia, non praticò mai veramente, limitandosi a lavorare come scienziato-medico.

# Galeno
Fu il medico più importante di Roma. Riprende da Aristotele una visione finalistica e funzionale degli organi, e fonda per primo la scienza galenica. Riprende l'attenzione all'anatomia e alla fisiologia della scuola alessandrina. Sostanzialmente, in lui si raccolgono svariati elementi:

* __Dissezione__ -- acquisisce pratica e dà un impulso. La rende pubblica (?!) e sugli animali adotta per primo un approccio veramente scientifico: se taglio questo cosa succede?, e se tolgo quest'altro, che funzionalità perdo? Inquietante, ma questi studi funzionali su animali vivi si riesce a capire la funzione di tantissimi organi o fasci nervosi. Fortemente innovativo lo studio della circolazione fetale: la circolazione materno-fetale è per la prima volta compresa a fondo da Galeno. Galeno riteneva che il corpo fosse composto principalmente da __cervello__ (pneuma psichico), __cuore__ (pneuma vitale) e __fegato__ (pneuma vegetativo); risentendo fortissimamente della visione di Platone in questo. Riteneva che fossero presenti 4 umori, che dovevano essere in equilibrio per non portare la malattia:
    * Sangue, associato al fegato; associata anche alla primavera e quindi alla giovinezza.
    * Bile gialla, associata alla cistifellea, tipica dell'estate e della maturità
    * Bile nera, associata alla milza, tipica dell'autunno, e quindi dell'età avanzata
    * Flegma, associata al catarro dello stomaco, tipica della vecchiaia.
Esiste un collegamento tra questi 4 elementi e il fuoco, l'acqua la terra e l'aria, tipica della filosofia greca.

* __Terapia__ -- Per _primo_ propose 473 medicamenti di origine vegetale, che rimarranno per 1500 anni la prima arma terapeutica in Europa. L'idea, valida ancora oggi, è quella di ritenere la patologia una deviazione dalla norma: trattandola con il suo contrario, si tenta di riportare il corpo in una situazione di fisiologia.

* In aggiunta, fu il primo che oltre al corpo guardò anche allo spirito e alla psiche del malato: _"Ottimo medico deve essere anche grande filosofo"_. Per primo dopo Ippocrate pensa al malato nella sua interezza, non solo come una malattia. Si mantenne, grazie anche ad un consiglio del padre, a distanza dalle sette mediche, conservando autonomia di giudizio e una personalità molto forte.

Fu capace di autopromuoversi, e grazie alla sua testa, gli studi di anatomia fuzionale ed un notevole occhio clinico sbaragliò fondamentalmente la concorrenza delle sette, coniugando cura del corpo con quella dell'anima.

# Medioevo
Periodo controverso: buio con alcuni lumini che hanno portato poi alle grandi scoperte successive. Ci sono due correnti di pensiero che rendono la figura del medico decisamente controversa (grazie, Chiesa Cattolica!)

* Il corpo è nobile in quanto subordinato all'anima, è la casa dello Spirito (Santo)
* Il corpo è la prigione, vile, peccaminosa e corruttibile, dell'anima

Entrambe le visioni sono tuttavia concordi nel pensare il corpo e l'anima strettamente congiunte. Da qui partono tutte le teorie, che perdono ogni contenuto scientifico.

Tuttavia, proprio per l'assistenzialismo tipico della religione cristiana, è anche il periodo in cui vengono aperti i primi ospedali. Qui la malattia viene vista sopratutto come malattia dello spirito, come conseguenza di un peccato; e il paziente come peccatore, sofferente e povero. 

La teoria medica di allora mescolava numerosi elementi, molti dei quali di origine spirituale, altri di origine mistica

* Medicina astrologica, ovvero quella dell mago Otelma
* Intrugli medicamentosi di varia natura (vedi _Theriaca_, considerato il farmaco panacea di tutti i mali)
* Culto della reliquia

<!-- lun  3 giu 2019, 11.30.11, CEST -->
## Medicina monastica
La _pietas_ è il valore conduttore di tutto l'assistenzialismo cristiano. Nascono i primi __ospedali__, luoghi nei quali veniva data _hospitalitas_ ai malati (ma anche ai poveri, a viandanti, agli storpi e agli orfani; insomma, a tutti quelli che costituiscono la classe dei _pauperes infirmi_: i poveri e gli storpi).

Si allarga la forbice tra ricchi e poveri, e monasteri che curano poveri e medici-scienziati a servizio esclusivo dei potenti. Monaci e monache infirmares e ospitalieri, ma anche badesse e altro personale di aiuto volontario prestavano servizio in queste strutture. Grande parte della medicina monastica consisteva, appunto, nella cura primariamente dello spirito e nel sostegno al corpo mediante pozioni con erbe medicamentose.

## Medicina laica
Dopo poco nascono anche i primi ospedali laici, sempre sull'onda della medicina monastica, in varie zone.

# Medicina scolastica
Attorno all'anno 1000 nascono le prime _scholae_ di medicina, in cui la diagnostica verteva praticamente esclusivamente attorno all'analisi delle urine (qualità, quantità, aspetto, valutazione del sedimento, del sapore (che schifo) e dell'odoore) per cercare di capire eventualmente in che stato patologico si trovasse il pz.

Le urine venivano raccolte nella _matula_, un contenitore molto trasparente che permetteva di condurre l'esame delle urine.

# Scuola salernitana
È una scuola laica, con molta attenzione sia alla parte pratica che alla parte filosofica del sapere medico, con il chiaro obiettivo di formare una figura _completa_ di medico. Includendo, straordinariamente, nozioni di igiene e medicina preventiva, oltre che approfondendo l'aspetto curativo mediante l'uso dei medicamenti. Vengono usate erbe spontanee ma anche erbe coltivate apposta. Inoltre, viene approfondito molto l'aspetto della chirurgia.

Autori:

* __Alfano__ (1000): tratta del concetto di umori nel corpo umano
* __Ruggero Frugardo__ (1200) scrive un manuale di chirurgia molto completo e illustrato
* __Nicolò Salernitano__ (1100) scrive un trattato di farmacopea sugli antidoti ai veleni

Troviamo molte donne ad operare; la più famosa delle quali era __Trotula__ (Trotta!) __de Ruggiero__. Molto colta e formata, scrive due trattati (uno approfondito dedicato alla salute e alla vita della donna, che esamina la vita precedente al parto, durante il parto e dopo il parto; l'altro dando istruzioni di cosmetica funzionale all'igiene alle donne).

L'opera più autorevole della scuola salernitana, che tratta sia di chirurgia che di clinica che di igiene e prevenzione, è il _Regimen Sanitatis Salernitanum_

# Le università
La Scuola Salernitana era, appunto, una scuola e non una università. La differenza sta nel fatto che nell'università gli studenti scelgono il proprio maestro e insieme a lui formano una piccola comunità. A Bologna, la prima del mondo occidentale, nasce l'Unibo nel 1088. Con l'università viene rilasciato un titolo ufficiale. Tuttavia, la formazione è molto molto divisa tra il sapere e il saper fare, cose che fino all'800 rimarranno estremamente separati. L'università insiste sopratutto sulla formazione filosofica, e quindi sul sapere; la pratica rimaneva scostata da tutto questo.

Il metodo di insegnamento tipico era quello dello studente che, ponendo una domanda a tutti, alimentava un dibattito, guidato dal maestro; si giungeva successivamente ad una conclusione comune che era la risposta al quesito.

Fondamentale il concetto di università __laica__ che conferisce un titolo ai suoi studenti a riprova della loro formazione.

# Il rinascimento
Due elementi diventano fondamentali nello stabilire il contesto scientifico del rinascimento:

* Il __metodo scientifico__, ovvero l'idea che è fondamentale fare _esperimenti_ ben architettati per confermare o smentire una tesi (e quindi che la parola dei sapienti non è sempre vera, ma è vero solo ciò che sappiamo confermare)
* L'avanzare della tecnica, tramite lo sviluppo del microscopio

Nel '600 grazie a questo cominciano a gettarsi le basi per la _scienza medica_. Per la prima volta si parla in maniera sistematica di anatomia patologica, andando a vedere come la malattia applica il corpo. Si dà una grandissima importanza nella sperimentazione: fondamentale l'invenzione del microscopio, per cercare la patologia a livello sempre più piccolo. In ambito scientifico si ha il trionfo del ragionamento e della logica: in ambito medico si applica per la prima volta il metodo scientifico della dimostrazione di quanto si pensa sia vero, ricercando la ragione e la causa nei fatti.

Le basi della moderna anatomia sono gettate da Vesalio, nel suo _De humani corporis fabrica_ (1543), e da Leonardo da Vinci, che accumula un gran numero di disegni precisi su tante strutture anatomiche.

Quest'atmosfera scientifica non ha impedito di arrivare a qualche granchio: nella smania di fare scienza si è anche cercato di ricondurre ai principi di corpi inorganici le leggi della fisiologia, tramite la __iatromeccanica__ e la __iatrochimica__ (tentativo di ridurre la fisiologia a sole leggi meccaniche (misurando la variazione degli umori e lo stato di salute) o a sole leggi chimiche (ritenendo il corpo come prodotto di gas e la malattia come anomala fermentazione di questi gas)).

## La rivoluzione fisiologica: Harvey e la scoperta della circolazione del sangue.
__William Harvey__ -- (1578 - 1???) studia per la prima volta veramente in maniera sistematica la circolazione del sangue. Capisce parecchie cose: che il cuore è un muscolo, che la sistole spinge il sangue nelle arterie, comprende che il sangue passa dalle arterie alle vene (anche se non capisce come, dovremo aspettare Malpighi che con il microscopio riveduto (ahah) e corretto scoprirà il circolo capillare).

Riesce a vedere che il sangue si muove dalla destra, passa per i polmoni e arriva a sinistra -- e da qui al corpo. La sua grande novità è l'aver ricostruito il percorso del sangue nel corpo.

__Giovan Battista Morgagni__ -- 1761, testo fondamentale: _De sedibus et causis morborum per anatomen indagatis_. È un'opera in 5 libri, ognuno dedicato ad un'accademia di cui faceva parte. Ogni libro è aperto da un'epistola ad un illustre medico, che considera una malattia con i relativi casi clinici. Dopo di che, associa la casistica clinica alle autopsie corrispondenti. Capì per primo la fisiopatologia dell'\pat{angina pectoris}. Per la prima volta in un libro __vengono correlate osservazioni cliniche ad osservazioni autoptiche__.

## Il microscopio: Antoni van Leeuwenhoek
Ottico olandese inventore del primo microscopio. Questo fu accolto prima freddamente, solo in seguito si apprezzò  grande rivoluzione tecnica. Fu il primo a riconoscere per iscritto la possibilità di contraddirsi, accumulando nuove conoscenze, pur di rimanere fedele alla realtà.

Fu il primo ad applicare l'uso estensivo dei microscopi, seguito da __Marcello Malpighi__ (quello del circolo capillare, e quello che per primo intuì l'esistenza delle cellule).

Marcello Malpighi è per questo considerato il padre dell'anatomia microscopica, completando on il suo lavoro la teoria di William Harvey.

# Chirurgia nel 1700
Rapido recap dello stato nella chirurgia nei primi del 1700:

* Non c'era l'anestesia
* Non c'era disinfezione
* Il paziente veniva immobilizzato a forza da degli inservienti per impedirgli di contorcersi troppo, ed era accompagnato da un padre spirituale per cercare di dargli sostegno
* I chirurghi non conoscevano l'anatomia

Insomma, si era in una botte di ferro. Il primo a capire quanto erano ignoranti i chirurghi fu __Giovanni Alessandro Brambilla__. Concluse due cose fondamentali:

* Si doveva imparare l'anatomia
* Si doveva imparare il latino per poter leggere i libri e imparare l'anatomia

Fondò un'accademia per la chirurgia che svoltò un po' le cose, rendendo il chirurgo alla pari del medico come conoscenza e capacità. Questa ritrovata unità tra le due discipline sorelle è testimoniata dagli emblemi delle università mediche del tempo: due donne (la Medicina e la Chirurgia) che si danno la mano in segno di ritrovata unità.

__Antonio Scarpa__ (quello del triangolo) è ricordato come il fondatore dell'anatomia chirurgica. Diede importanti contributi al trattamento di patologie di interesse chirurgico e all'anatomia dell'orecchio e dell'occhio.

La microscopia ottica arriva ad un grande livello con __Giovanni Battista Amici__.

# Fisiologia sperimentale
Tutto questo pone le basi per l'instaurazione _seria e moderna_ del metodo scientifico nella medicina. Arriviamo quindi a __Claude Bernard__ (1814 - 1878), padre della fisiologia sperimentale - che tramite la vivisezione come tramite per fare studi di anatomia funzionale cercava di approfondire aspetti quali:

* Funzionalità pancreatica
* Funzionalità del fegato
* Esistenza dei nervi vasomotori (dilatatori e costrittori)
* Introduce il tutt'ora fondamentale concetto **dell'omeostasi interna** di un sistema vivente(!)

Siamo arrivati al punto della medicina scientifica: tramite un __dubbio critico ed un controllo sperimentale__, con esperimenti disegnati ad hoc, si pongono le basi concrete della fisiologia.

Entra anche la __statistica__ nella medicina: per la prima volta, con __Melchiorre Gioia__, si guarda alla statistica delle presentazioni e delle malattie.

# Patologia cellulare e patologia sperimentale
Per primo fu __Rudolf Virchow__ a considerare le cellule come unità che si ammala. Fu seguito da Cohnheim, che per primo introduce il metodo sperimentale nella _patologia_ (al pari di come Bernard aveva fatto per la  _fisiologia_).

# Le grandi pestilenze
Questo è anche il periodo delle pestilenze, così come si aveva avuto la peste prima (nel 600): Malaria e Tifo per la prima volta. Con le pestilenze si accompagnano le prime statistiche sui decessi (cosa non da poco), consolidando l'idea della medicina di popolazione che chiede ausilio alla statistica per capire quanto sia pervasiva e pericolosa una certa patologia.

## Peste
Nel '600 si sviluppa la peste anche nelle grandi città. Per la prima volta ci si trova davanti alla necessità di limitare la diffusione di una certa patologia, tramite

* Isolamento
* Quarantena delle navi

Tuttavia né l'una né l'altra misura furono risolutive.

Come mai scompare la peste? Due teorie:

* Unificazione microbica del mondo
* Cambiamento del vettore della peste: si passa dal _Rattus rattus_ al _Rattus norvegicus_, più debole e meno diffuso.

Altre pandemie furono quelle di Malaria e Tifo, nell'Europa del 1600/1700

## Vaiolo
Il Vaiolo (più avanti della peste) venne combattuto per la prima volta grazie alla __vaccinazione__ e all'immunizzazione. Bisognerà aspettare il 9 dicembre 1979 perché l'OMS dichiari il vaiolo scomparso.

Data la grande densità abitativa dei centri urbani del 1700, si diffuse rapidamente, portando alla morte l'80% dei casi di contagio. Il primo vaccino venne messo a punto da __Edward Jenner__, medico britannico considerato per questo il padre dell'immunizzazione.

Tuttavia, l'immunizzazione della popolazione si scontra con la resistenza delle persone alla terapia: oggi come allora si ha sempre paura di ciò che non si conosce e di cui non si capisce appieno l'importanza.

## TBC
La TBC (o tisi), immortalata nella letteratura, era la piaga dei bambini del proletariato urbano del 1800, a causa delle condizioni di lavoro veramente povere e insalubri.
Due fattori contribuirono alla sua fine:

* Miglioramento delle condizioni di lavoro e abbattimento del lavoro minorile
* Progresso sociale

__Bacillo di Koch__ -- Nel 1882 viene scoperto il bacillo che porta alla TBC ad opera di __Robert Koch__. I suoi trattati, in cui mise appunto un metodo per dimostrare la correlazione tra bacillo e malattia, hanno valenza tecnica ancora oggi. Il procedimento è:

* Estrarre il microorganismo dall'individuo malato
* Purificarlo e coltivarlo in maniera controllata
* Iniettarlo in un individuo sano ⇒ il nuovo individuo deve sviluppare la stessa malattia
* Recuperare, dal secondo individuo, il microorganismo
* Dimostrare che il microorganismo appena recuperato è lo stesso di partenza

# Louis Pasteur (1822 ~ 1895)
Introduce la pastorizzazione come metodo per liberarsi dei microorganismi. È con lui che, finalmente, si conclude il capitolo della generazione spontanea della vita.

__Confutazione della teoria della generazione spontanea della vita__ -- Pasteur usò dei matracci a collo d'oca, in cui mise all'interno del brodo di coltura bollito. Il collo d'oca impediva l'ingresso del materiale microbico: dimostrò infatti che la vita si generava solo nel brodo di quei matracci a cui veniva rotto o aperto il collo d'oca. Questo pone fine ad una diatriba nata con Aristotele, stabilendo ufficialmente che _la vita nasce solo da altra vita, e non da materia inerte_. Peraltro, questo apre la strada alla pastorizzazione come metodo per l'abbassamento della carica microbica.

__Vaccino antirabbico__ -- Elabora anche il vaccino anti-rabbia. In primis suppone la localizzazione del virus della rabbia nel tessuto cerebrale (è infatti quello che permette una crescita migliore di tanti tipi di virus). Nota che, sottoponendo vari animali a liquidi biologici contenenti il virus della rabbia progressivamente meno inattivati (ovvero partendo da un esposizione al virus molto inattivato, quindi molto debole, per finire all'esposizione di un virus poco inattivato, quindi molto forte) si sviluppava un'immunizzazione che permetteva all'organismo di sopravvivere pure all'esposizione al virus a piena potenza. Vaccina prima un cinno morso 14 volte da un cane rabbioso (e lo salva); per dedicarsi poi a diffondere il vaccino a quante più persone possibili, molte delle quali riescono a sopravvivere alla rabbia.

__Pastorizzazione__ -- [wikipedia](https://it.wikipedia.org/wiki/Pastorizzazione)

# Chirurgia e anestesia
Lo stato degli ospedali e delle sale operatorie in questo momento era veramente immondo, sopratutto per quanto riguarda gli ospedali di guerra. Non c'erano pratiche igieniche, si riusavano bende sporche e la setticemia, la gangrena e la morte erano all'ordine del giorno.

## Dall'antisepsi all'asepsi: Semelweiss e Lister
__Ignaz Semelweiss__ -- Le prime osservazioni in merito all'antisepsi vennero condotte da __Ignaz Semelweiss__, ginecologo ungherese. Lui, lavorando in un ospedale universitario che praticava dissezioni, cominciò a chiedersi come mai la mortalità delle partorienti per \pat{febbre puerperale} fosse 10 volte quella classica di un ospedale non universitario gestito da sole ostetriche. L'illuminazione arriva quando legge la cartella clinica di un amico e collega morto da poco dopo essersi tagliato durante una dissezione: era morto anche lui di febbre puerperale. Capisce quindi che l'infezione viene passata da cadavere alla donna usando il medico come vettore: dispone allora che all'ingresso in reparto tutti i medici si lavassero le mani in una soluzione di ipoclorito di sodio e che le lenzuola sporche delle partorienti venissero cambiate: in poco tempo la mortalità scende e nel giro di poco arriva alla pari di quella degli ospedali non universitari dove il parto era portato avanti dalle sole ostetriche.

La comunità medica gli deve tantissimo: anticipando di poco Pasteur capisce l'importanza della pratica dell'antisepsi nella pratica clinica. Tuttavia, come i grandi innovatori, incontrò grandissima resistenza culturale: viene internato e, ironicamente, muore per setticemia dopo una lesione avvenuta durante un intervento chirurgico. La vita è grama. Viene riconosciuto, purtroppo, solo postumo, quando si affermano e vengono validate le teorie di Pasteur.

__Joseph Lister__ (1827 - 1912) -- dopo aver studiato accuratamente i lavori di Pasteur sulla generazione spontanea della vita e dei microbi, il chirurgo inglese Joseph Lister propone di usare _acido fenico_ (già noto per le sue proprietà disinfettanti) come metodo per disinfettare il campo chirurgico: lo usa su una frattura esposta di femore (che, per gli standard terapeutici di allora, sarebbe sicuramente risultata fatale) salvando la gamba e la vita al pz. Pubblica _Antiseptic principles of the Practice of Surgery_. Al contrario di Semelweiss non viene osteggiato, ma gli accade tutto il contrario, grazie alla considerazione che godeva in ambito scientifico e alla sua forte diplomazia.

__Asepsi__ -- Semelweiss e Lister diedero grande impulso alla pratica dell'antisepsi prima e dell'asepsi poi. Si diffonde la pratica di usare camici prima puliti e poi sterili, e guanti monouso per evitare la trasmissione di infezioni uomo-uomo.

## La comparsa dell'anestesia
L'altro grande problema della chirurgia, oltre l'antisepsi, era il controllo del dolore. Fino alla comparsa quantomeno dell'analgesia (solo uno dei tre componenti dell'anestesia) il chirurgo più bravo era quello più veloce.

__Horace Wells__ e __William Morton__ -- Dentista e allievo, si accorsero del potenziale anaglesico del protossido di azoto. In partner con un rinomato chirurgo, tentano di condurre un intervento chirurgico usandolo come anestetico: il tentativo fallisce e il progetto sembra concludersi.

Morton non demorde e insieme a Wells, il 16 ottobre del 1846, concludono con successo l'asportazione indolore di un tumore al collo. Le basi per la chirurgia moderna ci sono tutte. Le premesse poste vengono perfezionate, e viene introdotto anche l'etere come anestetico per le partorienti.

Bisogna aspettare però il secondo dopoguerra per avere l'anestesia moderna con la flessibilità che la caratterizza oggi.

## Nuovi mezzi diagnostici e terapeutici
__Alexander Fleming__ -- Nel 1928 scopre la penicillina. In realtà è quello che finalizza la scoperta, ma altri avevano posto le basi:

* John Burton si era accorto del potere che le muffe hanno di distruggere i batteri
* Vincenzo Tiberio pubblica in merito alla stessa muffa usata da Fleming
* Bartolomeo Gosio è il primo ad isolare un principio attivo (però specifico solo contro un ceppo batterico)
* A. Fleming conclude gli studi, acquisendo onore e fama (e un Nobel nel '45)


Contestualmente, con l'avanzare della fisica, vengono fatte le prime radiografie ad opera di __Wilhelm Roentgen__ (che mica è stupido e la fa alla mano della moglie), nel dicembre del 1895.

## Il DNA e le scoperte recenti
Con la scoperta del DNA James Watson and Francis Crick hanno dato l’avvio a tutti gli studi molecolari che ancora oggi vengono sviluppati. Crick e Wilkins erano più anziani, Watson era in età molto più giovane. All’età di 23 anni Watson entra nel laboratorio di Rosalind Franklin, studiosa serissima che già del 1951 aveva iniziato ad ottenere delle immagini addirittura di singole fibre di DNA. Era riuscita ad ottenere condizioni per avere delle immagini molto nitide, sottoponeva a raggi X le fibre del per ottenerne fotografie.

Watson, guardando una di queste immagini, ebbe la grande intuizione. L’articolo esce su Nature il 25 Aprile del 1953. J Watson, F Crick e Maurice Wilkins riceveranno il Nobel per la medicina nel 1962 per la scoperta della struttura del DNA. Rosalind Franklin, invece, morirà di cancro a 38 anni, probabilmente per l’alta quantità di radiazioni a cui è stata esposta.
Molte scoperte si susseguirono in poco tempo; ad esempio il primo trapianto di cuore, effettuato il 3 dicembre 1967 da Christiaan Barnard.

Altre scoperte:

* Altre tecniche di imaging (ecografia, TAC, risonanza magnetica nucleare)
* Sieri e vaccini
* Immunità e allergie
* Gruppi sanguigni (Karl Landsteiner) → trasfusioni
* Bisturi elettrico → Laser
* Eparina, insulina, vitamine, ormoni
* La psicanalisi (Freud: es, io, super-io)
* Il virus dell’HIV
* Organi artificiali, biomateriali, nanomateriali

## Nuove frontiere della medicina
I grandi problemi oggi della medicina sono:

* Diritto alla vita, diritto alla morte e __bioetica__
* Aumento dell'aspettativa di vita e necessità di garantire una vita di qualità anche ai grandi anziani
* Disabilità
* Inquinamento ambientale e ripercussioni sulla salute
* Diffusione di batteri antibiotico-resistenti
* Aspetti di igiene e di organizzazione: occorre ristabilire il rapporto medico-pz più umano. Ippocrate aveva ragione, ma noi rischiamo di dimenticarcene: siamo borderline, dobbiamo stare attenti.
