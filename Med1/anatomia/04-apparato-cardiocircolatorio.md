\newpage

# Apparato cardiocircolatorio

## Anatomia generale

![Sistema circolatorio (schema)](img/sistema-circolatorio.png)

## Pericardio
Il pericardio è la sacca che contiene il cuore e le porzioni juxtacardiche dei grossi vasi. Esternamente, aderisce saldamente alle strutture che tocca: si salda al \mus{diaframma}, ed è attaccato superiormente tramite i legamenti del pericardio che lo connettono alla colonna e allo sterno. Contribuisce alla fissità del cuore, mediante i \tol{legamenti frenopericardici} e \tol{legamenti sternopericardici}, isola maggiormente il cuore da agenti esterni e facilita lo scorrimento e l'espansione del cuore durante le varie fasi della contrazione. Ai lati del pericardio, in rapporto molto stretto, corrono 3 strutture importanti:

* \art{A. pericardicofrenica} e \ven{v. pericardicofrenica}
* \ner{N. frenico}, che innerva il \mus{diaframma}^[Durante interventi di rimozione pericardica, che non presentano difficoltà, occorre __non__ rimuovere il n. frenico altrimenti perderemmo __tutta l'innervazione del diaframma__. A parte questo, se si rende necessario togliere il pericardio, non è un gran problema]

È costituito da 2 sacchi uno dentro l'altro. La struttura complessiva

* Strato fibroso denso
* Tessuto connettivo lasso
* Strato sieroso interno (\a{pericardio parietale})
* Spazio pericardico (\a{cavità pericardica})
* Strato sieroso interno (\a{pericardio viscerale})

__Pericardio fibroso__ -- sacco esterno, costituito da connettivo denso e fibre di collagene. Ancora saldamente il cuore e le strutture prossimali dei grandi vasi tramite delle propaggini che sono aderenti alle tonache dei vasi e al diaframma sottostante, al quale si attacca inserendosi nel \tol{centro tendineo}.
È coperto anteriormente dai \a{polmoni} e dalle \a{pleure}, anche se esiste un \a{triangolo pericardico} che, situandosi nella metà inferiore sinistra, è esposto alla regione del mediastino (ricordiamoci, infatti, che il polmone sinistro presenta un'incisura più inclinata rispetto al destro)

__Pericardio sieroso__ -- Tra i due foglietti sierosi si va ad originare una cavità, ma senza interruzione dei foglietti stessi, che sono in continuità l'uno con l'altro^[Questo è possibile perché lo strato parietale di fatto si riflette (a livello della base cardiaca, per cui vicino al tronco vascolare) e continua a formare la parte viscerale. Per intenderci, è la stessa situazione di quando si schiaccia con un pugno un palloncino]. Tuttavia, anche se anatomicamente non sono due foglietti distinti, concettualmente distinguiamo un \a{pericardio viscerale} ed un \a{pericardio parietale}.
Il foglietto sieroso è costituito da cellule mesoteliali ciliate, che aumentano la superficie di scambio di liquidi. Il contenuto della sacca pericardica è, infatti, un __ultrafiltrato del plasma__ dei vasi pericardici, che ha lo scopo di distribuire uniformemente la pressione cardiaca, _lubrificare la contrazione_, favorire il riempimento degli atri e di evitare rigurgiti

Nell'embrione deriva da un processo di infiltrazione e accrescimento interno alla cavità celomatica^[come un palloncino dentro ad un altro palloncino] e questo spiega la particolarità del rivestimento pericardico (particolarità che troveremo in tutte le sierose).

__Seni pericardici__ -- Sono due insenature che troviamo tra il cuore e il pericardio (\netter{212B}):

* \a{Seno trasverso}: È uno spazio reale che è originato dalle riflessioni pericardiche che, in corrispondenza dei tronchi vascolari, forma un sistema di due "tubi" differenti: uno va a ricoprire \art{aorta} e \art{tronco polmonare}, l'altro va a ricoprire le \ven{vene cave} e le 4 vene \ven{polmonari}. Lo spazio che si origina tra questo sistema di tubi è detto \a{seno trasverso}, ed è un recesso embrionale della struttura mesoteliale che aggancia il cuore alla parte dorsale dell'embrione, in corrispondenza della quale avverrà il ripiegamento in senso ventrale del cuore nel momento in cui questo da forma tubulare comincia ad acquistare la forma tipica a 4 camere.
* \a{Seno obliquo}: è costituito dalla linea di riflessione del pericardio viscerale sul parietale che lascia un vuoto tra il blocco delle \ven{vene polmonari} e la \ven{vena cava}. Non ha significato clinico rilevante, è solamente un residuo del fatto che, nello sviluppo embrionale, si attacca la sierosa pericardica _prima_ del ripiegamento ventrale del cuore.

<!--
-->

## Cuore
È un organo impari, cavo, deputato a pompare il sangue nel sistema circolatorio. È posto nella regione anatomica del \a{mediastino}, nella porzione anteriore, all'interno della \a{gabbia toracica}. Non è l'unico organo del mediastino, ma è sicuramente il più importante, nonostante siano presenti anche altre strutture. È parzialmente coperto dai lembi polmonari, e completamente ricoperto da un rivestimento sieroso detto \a{pericardio}

__Posizione e orientamento__ -- Il cuore sostanzialmente si _sdraia_ sul \mus{diaframma}, con il cuore sinistro che è in gran parte coperto dal cuore destro (ovviamente nella visione anteriore). Individuiamo un \a{apice cardiaco}, costituito dal ventricolo sinistro e spostato in avanti a sx; e una \a{base cardiaca}, costituita dalla porzione atriale e dal tronco dei vasi. Rispetto all'apice, si trova _indietro_ e verso dx. La __faccia sternale__ è composta essenzialmente dal ventricolo destro e dai ¾ mediali dell'atrio destro (che sporge tramite l'\a{auricola destra}); la __faccia diaframmatica__ è invece essenzialmente composta dai ventricoli, principalmente il sinistro. Conseguentemente, il cuore è ruotato secondo due direzioni: verso sinistra e con l'apice in avanti: l'asse che passa dall'apice al centro della base intercetta la linea emiscapolare destra.

Per visualizzare il cuore, occorre incidere^[solitamente con un taglio a $\bot$] il \a{pericardio}. Facendo in questo modo, visualizziamo la \a{faccia sternocostale}. La faccia opposta è la \a{faccia diaframmatica}, visualizzabile solamente sollevando e ruotando il cuore. Troveremo poi un margine destro, detto \a{margine acuto} e un margine sinistro, detto \a{margine concavo}, per via del cambiamento di angolo che si origina nel punto di passaggio tra atri e ventricoli.

La porzione ventricolare del cuore è situata in avanti rispetto a quella atriale, che si trova più posteriormente. La parte ventricolare, nella \a{superficie sternocostale} è solcata dal \a{solco interventricolare anteriore}^[il posteriore si trova sulla faccia diaframmatica], che divide il ventricolo destro dal ventricolo sinistro. Il ventricolo destro si presenta in rilievo rispetto al sinistro, siccome è in continuita con l'\art{a. polmonare} che arriva da sopra, ed è rilevata. L'\art{a. polmonare} e il ventricolo destro insieme vanno a costituire una struttura detta \a{cono arterioso}, che prosegue succcessivamente nella regione detta del \a{tronco polmonare}.

Il \a{tronco polmonare} costituisce la parte più voluminosa visibile sulla faccia sternocostale, per via dell'orientamento del cuore: _il cuore è posizionato leggermente ritorto, da destra verso sinistra_ (oltre al consueto orientamento da dietro in avanti, dovuto alla sua posizione sdraiata)

Medialmente al ventricolo destro, si trova il \a{solco atrioventricolare}, attraversato dal sistema della __circolazione coronarica__ -- solco che prosegue anche a delimitare la zona atrioventricolare sinistra. È un solco che corre orizzontalmente per tutto il diametro cardiaco (come una corona, e da qui l'idea di _circolo coonarico_), e separa la zona atriale dalla zona ventricolare. Al di sopra, guardando sempre la superficie sternocostale, ritroviamo la parete laterale dell'\a{atrio destro} (l'\a{atrio sinistro} è quasi completamente nascosto dalla rotazione). La porzione dell'atrio individua una regione detta \a{auricola}, siccome assomiglia ad una piccola orecchia. È individuabile sulla sinistra una piccolissima parte dell'\a{auricola sinistra}.

La porzione atriale è ben visualizzabile osservando il cuore dal lato diaframmatico ("_posteriore_") o dal lato superiore. Superiormente, tra i vasi, troviamo un \a{solco interatriale} che separa i due atri

Dalla __vista superiore__, sono ben apprezzabili i vasi che entrano ed escono dal cuore. Andando dal lato destro al lato sinistro, troveremo

- Due grosse vene: la \ven{vena cava inferiore} che si getta direttamente nell'atrio dalla porzione posteriore, e la \ven{vena cava superiore}, che si innesta poco anteriormente alla \ven{v. cava. inf}. La parte carnosa che separa le inserzioni delle due vene è detto \a{seno delle vene cave}. Il \a{seno delle vene cave} è sopraelevato rispetto alla laterale auricola destra, e la separazione è definita dal \a{solco terminale}

Proseguendo ancora verso sinistra, troviamo nell'atrio sinistro due blocchi di due vene che si inseriscono. Sono le \a{vene polmonari}

- Le \a{vene polmonari di destra (sup/inf)} si trovano sul setto interatriale
- Un tetto atriale (dell'atrio sinistro) che si frappone in mezzo
- Le \a{vene polmonari di sinistra (sup/inf)} si trovano sulla parte sinistra

Non vi è alcuna comunicazione normale tra cavità destre e cavità sinistre. Internamente, il cuore è rivestito da una membrana sierosa detta \a{endocardio}: permette che il sangue possa scorrere per bene in una superficie relativamente accidentata

### Parete miocardica
Ricordiamo le principali caratteristiche istologiche del tessuto muscolare cardiaco:

* Abbondantissima presenza di __giunzioni comunicanti__, che rendono la conduzione dell'impulso estremamente veloce ed estremamente ordinata. __Non__ istologicamente, __ma funzionalmente__ lo consideriamo un sincizio
* Alcune cellule muscolari hanno granuli che secernono `ANF` (_Fattore Natriuretico Atriale_) in risposta ad un ↑ dello stiramento dei miocardiociti
* La muscolatura è disposta in maniera molto ordinata, spesso indipendente tra le 4 sezioni, e nei ventricoli si sviluppa a spirale verso l centro per massimizzare la forza contrattile. Ci sono anche fasci comuni che danno organicità alla contrazione complessiva del cuore
* __Non__ abbiamo continuità anatomica tra i miocardiociti atriali e quelli ventricolari (anche e sopratutto grazie allo scheletro fibroso). Per garantire la propagazione dell'impulso ci sono fasci appositi di __fibre muscolari__ specializzate

### Cuore destro
__Il piccolo circolo__ -- Il sangue viene ricevuto dall'\a{atrio destro} mediante le due \ven{vv. cave} (dalla \ven{superiore} quello proveniente dalla testa e dalla \ven{inferiore} quello proveniente dal resto del corpo) e mediante il \ven{seno coronario}. Il sangue attraversa la \a{tricuspide}, ed entra nel ventricolo destro. La contrazione del ventricolo destro porta il sangue ad essere eiettato nel tronco delle arterie polmonari, attraverso le \a{valvole semilunari polmonari}. L'\art{arteria polmonare} successivamente si biforca, e il sangue entra nel circolo polmonare (che è a bassa resistenza), e qui viene ossigenato grazie alla maggiore pressione parziale dell'ossigeno nei polmoni. Successivamente, ritorna al cuore grazie a un sistema di 4 \ven{vv. polmonari}, che portano il sangue ossigenato all'atrio sinistro.

Tutto quello che noi troviamo nel cuore destro è indice del fatto che deve sparare sangue in un sistema che offre una __bassa resistenza__: per questo troveremo una muscolatura meno sviluppata rispetto al cuore sinistro, e una valvola con tre lembi invece che due.

#### Atrio destro
\netter{217}. Si osserva un cuore in visione anterolaterale. Troviamo che le pareti interventricolare e posteriore (del tetto dell'atrio, per intenderci) sono molto lisce, siccome sono rivestite da endocardio.
La parete laterale, invece, è costituita da trabecole muscolari ordinatamente allineate, dette per questo \mus{muscoli pettinati}.

Guardando lo sbocco della vena cava inferiore, troviamo la \a{valvola di Eustachio}: un dispositivo meccanico (è un setto connettivale) di anti-reflusso primariamente nel circolo fetale, unico momento in cui normalmente si trova una comunicazione tra atrio destro e sinistro (tramite una struttura che è visibile nel cuore adulto, ma è tappata: la \a{fossa ovale}). La \a{valvola di Eustachio} durante il circolo fetale ha anche la funzione di indirizzare il sangue nella \a{fossa ovale}.

La vena cava superiore, siccome proviene da sopra, non ha valvola: il sangue infatti scorre in direzione gravitaria, per cui non ci sono fisiologicamente problemi di reflusso. Inferiormente alla valvola di Eustachio, troviamo la \a{valvola del seno coronario di Tebesio}: è la valvola in cui sbocca il seno venoso coronario che corre nel \a{solco coronarico}. La \a{valvola di Tebesio} prosegue a incontrare la \a{valvola di Eustachio} e insieme continuano a formare una struttura, detta \tol{tendine di Todaro}, che prosegue fino al \a{setto del seno atrioventricolare} (\gray{1041, fig 49.8 A}).

Ancora più inferiormente, verso il ventricolo, troviamo la \a{valvola tricuspide}, che marca il passaggio atrioventricolare (infatti è inserita internamente nella regione che corrisponde al solco atrioventricolare). Ha la funzione di impedire il reflusso tra atrio e ventricolo. In una visione superolaterale non si vede molto bene, per via della torsione del cuore

#### Ventricolo destro
\netter{217}. Ha forma vagamente piramidale. Alla base, che comunica con la porzione ventricolare tramite la \tol{tricuspide}, si trova anche una struttura detta \a{cono di afflusso}, che sbuca sull'\a{a. polmonare}. In una visione di superficie, questa è la struttura del \a{cono arterioso} sopraelevato, che prosegue \a{tronco polmonare} e andrà ai \a{polmoni}. È la prima arteria che si incontra durante il __piccolo circolo__.

Sezionando e ribaltando la parete laterale del ventricolo, si vede bene la \tol{tricuspide}: è a forma di paracadute, e composta da tessuto connettivo rivestito da endocardio. È attaccata alla parete cardiaca da tre gruppi di papille muscolari (\mus{mm. papillari}), tramite le resistenti \tol{corde tendinee}. Le papille muscolari sono il risultato della proiezione nella cavità delle trabecole muscolari che caratterizzano in modo molto importante la parete ventricolare.
I \mus{papillari} sono:

- \mus{papillare settale} -- si trova sul setto interventricolare
- \mus{papillare anteriore} -- si trova anteroinferiormente alla parete muscolare, praticamente sulla parete interna della faccia diaframmatica
- \mus{papillare posteriore} -- si trova posteroinferiormente alla parete muscolare, praticamente sulla parete interna della faccia sternocostale

Abbiamo diversi ordini di trabecole:

- Se completamente sporgenti, avremo __trabecole di 1° ordine__ (es: \mus{papillari})
- Se attaccati dalla parte centrale alla base, avremo __trabecole di 2/o ordine__
- Se completamente aderenti alla parete laterale, avremo __trabecole di 3/o ordine__

Le trabecole muscolari, verso la base e in senso mediale, producono un rilievo (\a{cresta sopraventricolare}), che separa il cono di afflusso dal cono di efflusso. Questa separazione è tipica del ventricolo destro e __non__ del ventricolo sinistro, che non presenta una divisione di questo tipo^[_Nota da dissezione del cuore di maiale: durante la dissezione del cuore questa differenza è estremamente apprezzabile: se si infila un dito nel ventricolo destro, aperto mediante un taglio a L, si sente proprio la presenza di un bivio, e bisogna "scegliere" dove andare, se verso l'atrio o verso il tronco polmonare di efflusso. Nel ventricolo sinistro, invece, il cono di afflusso e di efflusso è separato solamente dalla sottile cuspide della valvola bicuspide, per cui ci si "confonde" molto di più nel cercare una volta di andare con il dito verso l'atrio e una volta con il dito verso il ventricolo_]. La \a{cresta sopraventricolare} termina poi con un'ulteriore trabecola, detta \a{fascio moderatore} (o \a{trabecola di Leonardo da Vinci}), che in realtà costituisce una porzione del sistema di conduzione dell'impulso cardiaco: infatti la trabecola continua fino ai muscoli papillari, e facendo così permette che si contraggano una frazione prima del resto, chiudendo la tricuspide.

Troviamo poi una \mus{cresta sopraventricolare} che separa virtualmente la sezione di afflusso del ventricolo dalla sezione di efflusso verso il tronco polmonare. Nel cono di efflusso, alla base dell'\art{a. polmonare} troviamo la \a{valvola semilunare polmonare}, che serve a impedire il reflusso del sangue pompato nel piccolo circolo (siccome scorre in maniera antigravitaria).

Il sangue proveniente dall'atrio destro viene qui eiettato nel tronco polmonare: è infatti sangue __povero di ossigeno__ che viene mandato ai polmoni per essere riossigenato.

### Cuore sinistro
__Il grande circolo__ -- Il sangue arriva all'\a{atrio sinistro} tramite le 4 \ven{vv. polmonari} (una piccola parte arriva anche dal refluo del seno coronarico), attraversa la \a{bicuspide} (o \a{mitrale}) e passa nel \a{ventricolo sinistro} che, tramite contrazione, lo eietta nell'\art{aorta} (attraversando la \a{valvola semilunare aortica}) e da qui a tutto il grande circolo.
La muscolatura ventricolare è decisamente più abbondante rispetto alla muscolatura atriale, e inoltre la muscolatura sinistra è decisamente più abbondante di quella destra (\fig{lblmscard})

![Spessore della parete muscolare ventricolare a confronto \label{lblmscard}](img/muscolatura-cardiaca-spessore.png)

Questo è funzionale al fatto che dalla pate sinistra origina il __grande circolo__, e deve pompare sangue vincendo una pressione molto maggiore rispetto a quella che troviamo nel piccolo circolo polmonare.


#### Atrio sinistro
Si trova il residuo della valvola del \a{forame ovale}, nella parete liscia interatriale. A livello della \a{giunzione atrioventricolare} troviamo la \tol{valvola bicuspide} (o \tol{valvola mitrale}), e sempre i \mus{muscoli pettinati} parietali, che servono a far contrarre l'atrio

Si trovano anche i 4 fori d'ingresso per le 4 \ven{vene polmonari}, che portano sangue ossigenato. Non nelle tavole, ma ci sono, si notano anche i \a{foraminula di tebesio} (vedi oltre).

#### Ventricolo sinistro
Una parete sempre piramidale, nella quale vediamo fondamentalmente un cono di afflusso ed efflusso che sono coincidenti (al contrario di quanto vedevamo nell'atrio dx, nel quale individuavamo un rilievo che separava il \a{cono di afflusso} e \a{cono di efflusso})

Gli orifizi di ingresso e uscita del sangue si trovano sullo stesso piano orizzontale. All'origine dell'\art{aorta}  -- quindi decisamente in profondità in senso anteromediale, quasi centralmente e superiormente al cuore -- troviamo la \tol{valvola semilunare dell'aorta}. Alla base della valvola aortica, troviamo una \a{pars membranosa}^[o \a{pars membranacea}, o \a{setto membranoso}. Questa parte membranosa è comune a 3 camere (atrio e ventricolo destro, ventricolo sinistro), ha una \a{parte interventricolare} e una \a{parte atrioventricolare} (\netter{218, 220, 221*}) \label{lblmembranacea}] del setto interventricolare, l'unica parte che __non__ è muscolare. Il versante destro della membrana è difficilmente individuabile dal lato destro, siccome è piccolina, e sbuca in realtà nella parte dell'\a{atrio destro}^[Sbuca nella parete dell'atrio e non del ventricolo: ricordiamoci che il cuore è ruotato! (per questo ha una parte atrioventricolare e una inverventricolare)]

### Scheletro fibroso del cuore: le valvole

![Scheletro fibroso del cuore \label{schfibr}](img/scheletro-fibroso.png)

Tutti gli orifizi cardiaci si impiantano in uno scheletro di connettivo fibroso denso, fatto da fibre di collagene, che rappresenta di fatto lo scheletro del cuore (\fig{schfibr}). È composto da 4 anelli fibrosi, che corrispondono a 4 valvole

* Bicuspide (mitrale)
* Tricuspide
* Valvola aortica
* Valvole delle vene polmonari

Troviamo centralmente un punto, il \a{corpo fibroso centrale} -- punto in cui vanno in contatto gli anelli fibrosi che sostengono la tricuspide, la bicuspide e l'aorta, formando una struttura grossomodo triangolare (anche detta \a{trigono fibroso destro}).

Lo scheletro fibroso ha anche la funzione di agire da __isolante elettrico__ per impedire il propagarsi dell'impulso in maniera disordinata tra muscolatura atriale e ventricolare. Infatti, la regione interna del \a{trigono destro} è quella che dà passaggio al \mus{fascio di Hiss}, così da permettere ordine nella trasmissione dell'impulso che non se ne va dove pare a lui.

#### Tricuspide
Costituita da anello di connettivo fibroso rivestito da endocardio. La base è unica, continua; il margine libero invece ha 3 incisure che vanno a costituire le tre cuspidi:

* Una \a{cuspide anteriore}
* Una \a{cuspide posteriore}
* Una \a{cuspide settale}, che è mediale

Le cuspidi presentano la concavità verso l'arteria e la convessità verso il ventricolo. Il margine libero presenta al centro un ispessimento detto \a{nodulo di aranzio}.

Dal margine libero partono le \tol{corde tendinee}, sottilissime e robuste, che si impiantano nei \mus{m. palillari} (e una quota non assolutamente significativa nella parete ventricolare).

#### Bicuspide
Discorso simile alla tricuspide, ma ovviamente di cuspidi ne ha due soli. Si chiama mitrale perché da chiusa ricorda la mitra del Papa (mah). Contrae rapporto stretto con la \tol{valvola semilunare aortica}

#### Valvola semilunare aortica e polmonare

![Valvola semilunare aortica \label{vsaortica}](img/valvola-aortica.png)

Non ha attacchi ai muscoli, ma è formata da 3 tasche (\a{lunule}) attaccate ad un anello fibroso che le circonda (\fig{vsaortica}). Individuiamo:

* Cuspide destra
* Cuspide sinistra
* Cuspide posteriore (o _non coronarica_)

Ogni lunula presenta all'apice un nodulo (\a{nodulo di morgagni}, analogo al _nodulo di Aranzio_ della _tricuspide_) che corrisponde al punto di chiusura della valvola. Le lunule sono concave verso il vaso, per impedire il reflusso. Ai fini della chiusura, quindi, sarà determinante non la muscolatura, ma la tenuta delle tasche l'una con l'altra. La chiusura, infatti, sarà causata dal sangue che, riempendo le tasche delle lunule, porta in basso i lembi e fa in modo che combacino, chiudendo la valvola.

Discorso identico per le __valvole semilunari delle vene polmonari__.

__Solamente nella valvola aortica__, però, le lunule presentano una dilatazione all'origine, detta \a{seno aortico del Valsalva}. Inoltre, in corrispondenza della \a{cuspide destra} e \a{cuspide sinistra} troviamo i due orifizi che sono l'origine dell'\art{a. coronaria}: questo sarà il __circolo coronarico__ che andrà a nutrire tutto il muscolo cardiaco.

### Sistema di conduzione del miocardio

![Sistema di conduzione del cuore \label{lblcondmio}](img/sistema-conduzione-miocardio.png)

\netter{222}. È costituito da __strutture muscolari__ altamente specializzate, che non hanno più la funzione contrattile del _miocardio comune_ e si sono specializzate nella __generazione__ e nella __conduzione__ dello stimolo elettrico.

Tutti i miocardiociti, per la verità, hanno un __ritmo miogenico intrinseco__: anche isolati sono in grado di ripolarizzare e polarizzare la propria membrana in maniera ritmica; sono anche autonomamente in grado di condurre l'impulso grazie _gap junction_. Tuttavia, gli eventi di cambio di polarizzazione avvengono a frequenza diversa:

| Zona                                             | Frequenza di contrazione |
| ---                                              | ---                      |
| Miocardio ventricolare                           | Bassa                    |
| Miocardio atriale                                | Intermedia               |
| Miocardio atriale dx del \a{nodo senoatriale}    | Alta                     |

Siccome il nodo senoatriale è quello con più alta frequenza di eventi di depolarizzazione/ripolarizzazione, è da lì che si origina l'impulso cardiaco, e le altre cellule "seguono" questo impulso che le induce a contrarsi, polarizzandosi e depolarizzandosi, propagando in questo modo l'impulso.

Le strutture più importanti del sistema di conduzione sono tre(\fig{lblcondmio}), e sono elencate in ordine di conduzione dell'impulso:

1. \a{Nodo senoatriale} (SA)
2. \a{Nodo atrioventricolare} (AV)
3. \a{Fascio atrioventricolare comune (di His)}

__Nodo senoatriale (SA)__ -- Si trova tra il \a{seno delle vene cave} e i due \a{atri}. È costituito da cellule P (__cellule nodali__, o __Pallide__, o __Pacemaker__), disposte attorno all'\art{arteriola del nodo SA}. Sono le cellule che danno il passo alla contrazione di tutte le altre, dal momento che sono quelle che si contraggono più frequentemente. Attorno alle cellule P si trovano delle __cellule di transizione__, che mediano la propagazione dell'impulso originato dalle cellule P alle cellule del __miocardio comune__. Da qui, l'impulso si propaga a _tutto_ il cuore (anche l'atrio sinistro) per via del fatto che tutte le cellule miocardiche costituiscono un perfetto _sincizio funzionale_

__Nodo atrioventricolare (AV)__ -- Occupa lo spazio triangolare del \a{triangolo di Koch}^[Delimitato dal seno coronario lateralmente, da un sollevamento della parete atriale posteriormente (sollevamento delle valvole atrioventricolari in un \tol{tendine di Todaro}) e dal lembo mediale della \a{tricuspide}]. Ha anche lui l'arteriola intorno alla quale si dispongono le cellule nodali, come per il nodo SA, e attorno alle cellule nodali ci sono sempre le __cellule di transizione__. Nell'attraversare le cellule del nodo, si verifica un __lieve rallentamento__ (0.12 secondi). L'impulso passa poi per il \a{fascio atrioventricolare di His}, che corre parallelamente per circa 1 cm orizzontalmente, e permette di oltrepassare lo scheletro fibroso (altrimenti l'impulso non si propagherebbe!). Il ritardo serve a permettere che la contrazione dei ventricoli sia successiva a quella degli atri: se non ci fosse, atri e ventricoli si contrarrebbero insieme, ma in maniera inefficace (i ventricoli non si riempirebbero). Il rallentamento, infatti, è detto _tempo di riempimento ventricolare_.

__Fascio atrioventricolare comune di His__ -- Attraversa il \a{trigono fibroso} e la \a{pars membranacea} per permettere la conduzione dell'impulso _oltre_ lo scheletro fibroso, sia verso gli atri che verso i ventricoli. Il fascio si divide, dopo il \a{trigono} in due \a{branche}, la \a{branca destra} (che rimane confinata nel setto ventricolare destro) e la \a{branca sinistra} (che oltrepassa il setto ventricolare e arriva nella parte sinistra). Le due branche sono avvolte, come il fascio, da una guaina connettivale isolante, per evitare che l'impulso si diffonda immediatamente alla muscolatura ventricolare.
Invece, è __fondamentale__ che l'impulso si propaghi __dalla base alla cima__ dei ventricoli, per avere una contrazione ordinata _verso l'alto_ (ovvero verso il tronco efferente dei due ventricoli, che vanno "spremuti" verso l'alto).

Le due branche sfioccano verso la fine, raggiungendo prima di tutto i \mus{mm. papillari} tramite delle fibre che corrono dentro il miocardio (___fibre di Purkinje___), e secondariamente varie porzioni del miocardio inferiore dei ventricoli (nella parte apicale, quindi). L'impulso deve raggiungere _prima_ i papillari perché prima di tutto devono chiudersi le valvole atrioventricolari, altrimenti la contrazione dei ventricoli provocherebbe rigurgito verso gli atri.

Il cuore è innervato (sopratutto dal \ner{n. vago}), ma è assolutamente ininfluente nel determinare l'insorgenza della contrazione. È importante, invece, nello stabilire la _frequenza_ di contrazione.

#### Ciclo cardiaco (livello Superquark del giovedì sera)

![Andamento della pressione nelle camere del cuore durante il ciclo cardiaco \label{lblcicard}](img/ciclo-cardiaco-pressioni.png)

Il ciclo cardiaco (coppia sistole/diastole) si compone di 4 momenti (\fig{lblcicard})

1. Il ventricolo è vuoto e rilassato (__diastole__), la pressione ventricolare è praticamente inesistente. Tuttavia, sarà alta la pressione nel tronco arterioso, perché il sangue sarà appena stato pompato nelle arterie nel ciclo precedente. Tuttavia, proprio per la minor pressione ventricolare, tenderà a refluire all'indietro: questo è impedito dalla \a{valvola semilunare polmonare}, che sarà chiusa proprio per la maggior pressione nella regione a lei sovrastante. In questo momento, invece, la \a{valvola atrioventricolare} è aperta, e le corde tendinee sono lasse: il sangue comincia a riempire l'atrio.
2. _Nel \a{nodo SA} parte l'impulso contrattile_: questo si propaga alle cellule adiacenti e la muscolautra atriale si contrae, pompando il sangue dall'atrio al ventricolo. _La pressione ventricolare aumenta, quella atriale diminuisce_ e questo porta al sollevarsi dei lembi della valvola atrioventricolare. _Le \a{valvole semilunari} risultano ancora chiuse_ perché la pressione ventricolare è sempre < di quella del cono di efflusso arterioso
3. __Comincia la sistole__. L'impulso è passato attraverso il \{NA}, è stato rallentato quanto basta per permettere ai ventricoli di riempirsi e passa ora al \a{fascio di His.} Da qui alle due \a{branche}, alle \a{fibre del Purkinje} e quindi ai \mus{mm. papillari} e un attimo dopo alla parete miocardica ventricolare, che si contare. La pressione ventricolare sale tantissimo, e il sangue rigurgiterebbe nell'atrio -- se non fosse per l'azione dei _mm. papillari_ che, tendendo le _corde tendinee_, assicurano la chiusura e la tenuta della valvola atrioventricolare. _La pressione ventricolare è ora maggiore di quella arteriosa_, pertanto il sangue viene pompato nel cono di efflusso e avremo la __gittata sistolica__. Per via della pressione, i lembi valvolari della semilunare arteriosa vengono schiacciati contro le pareti
4. _La contrazione ventricolare si conclude_. La pressione nelle arterie è massima: il sangue tende a refluire indietro (sia perché la pressione ventricolare è ora minore di quella arteriosa, sia per via della gravità), ma questo è impedito dalla chiusura delle \a{valvole semilunari} arteriose

L'onda che si osserva durante l'ECG è quella originata dall'osservazione della propagazione dell'onda di depolarizzazione e ripolarizzazione delle cellule muscolari.^[Sostanzialmente, osserviamo le cellule cardiache da svariate angolazioni, e in ognuna di quelle (con 10 elettrodi) andiamo a controllare come varia il potenziale elettrico complessivo di tutte le cellule cardiache rispetto ad un punto, che consideriamo lo "zero" del nostro sistema di riferimento nel quale ci siamo messi a misurare il potenziale elettrico cardiaco.] Infatti avremo:

* __Onda P__ -- contrazione atriale
* __Attesa PQ__ -- attraversamento del nodo atrioventricolare
* __Complesso QRS__ -- attraversamento delle due branche e delle fibre del Purkinje
* __Onda T__ -- ripolarizzazione dei ventricoli

I toni cardiaci rispecchiano i 4 momenti, e sono i suoni della chiusura delle valvole:

![Focolai d'auscultazione per i toni cardiaci (schema)](img/focolai-auscultazione.png)

1. __Primo tono__: Chiusura delle valvole atrioventricolari durante la sistole, seguita da una piccola pausa
2. __Secondo tono__: Chiusura delle valvole semilunari durante la diastole, seguita da una grande pausa
3. __Terzo tono__: Udibile durante la diastole ventricolare in soggetti molto magri. Spesso patologico, è causato dalla vibrazione della parete ventricolare dall'afflusso di sangue durante la diastole
4. __Quarto tono__: Contrazione della muscolatura atriale. Precede immediatamente il 1/o e con lui si fonde, se ben udibile solitamente è patologico (\pat{riempimento ventricolare presistolico})

![Ciclo cardiaco](img/ciclo-cardiaco-diagramma-di-wigger.png)

## Generalità sul circolo sanguigno
Individuiamo due circoli principali

* Grande circolo -- origina dall'aorta
* Piccolo circolo -- origina dalle arterie polmonari

Si tratta in entrambi i casi di arterie di grosso calibro, ma ci sono differenze pressorie importanti tra i due circoli. 
Per via delle differenze pressorie anche tra circolo arterioso e venoso, troveremo dettagli anatomici diversi tra arterie e vene: le grosse arterie presentano una parete muscolare, che viene mano a mano persa (le reti capillari hanno una pressione di 5 ~ 20 mmHg). Dall'altro versante della rete capillare, ovvero quello venoso, assistiamo ad una progressiva acquisizione di spessore del _calibro_ delle vene (non tanto della parete: il suo spessore aumenta, sì, ma in maniera tutto sommato meno considerevole di quanto diminuisca nelle arterie; e ad ogni modo lo spessore della parete venosa è scarso, perché è un sistema di raccolta a bassa pressione).

Si stabilisce un ordine di grandezza tra i vasi

* Cuore > Arterie > arteriole (inizio del circolo capillare) > capillari arteriosi...
* ... capillari venosi > venule > Vene > Cuore

Il circolo venoso comincia dopo i capillari arteriosi. È definito un circolo di __ritorno__, nel senso che recupera il sangue e lo riportano in direzione centripeta verso il cuore.

Questi elementi sono validi sia per il circolo sistemico che per il circolo polmonare: entrambi, a livello dei capillari, avviene lo scambio di gas del sangue (possibile per via della sottilissima parete capillare) -- quello che cambia tra i due circoli è la direzione dello scambio. Nel circolo sistemico, viene ceduto O~2~ e recuperata CO~2~, che viene ceduta invece a livello dei capillari polmonari in scambio di O~2~. Questo scambio è possibile per via delle diverse condizioni dell'ambiente, che modificano l'affinità dell'Hb per l'ossigeno: ambienti acidi e con bassa pressione parziale di O~2~ sono funzionali al rilascio dello stesso da parte dell'Hb; ambienti meno acidi, con altissime pressioni parziali di O~2~ sono invece funzionali al suo legame con l'Hb (che, quindi, cede CO~2~).

### Circolo sanguigno

Dal \a{ventricolo sinistro} il sangue è diretto al __grande circolo__

1. Albero arterioso > reti capillari periferiche per irrorare i tessuti
2. Il sangue viene raccolto a valle, dopo aver irrorato i tessuti, ricco di CO~2~ e di prodotti di scarto
3. Venule di piccolo calibro > venule e vena cava
4. Dalla vena cava il sangue viene immesso nel cuore destro, punto di arrivo del grande circolo.

Dal \a{ventricolo destro} il sangue è diretto al __piccolo circolo__ per poter essere nuovamente ossigenato

1. Dal tronco di uscita dell'\art{arteria polmonare} si forma un albero arterioso polmonare con arterie di calibro sempre <
2. L'arteria si divide in 2 rami principali, ciascuno diretto a uno dei due polmoni
3. Nei vasi polmonari, per via della grande _pO~2~_ degli alveoli polmonari, viene ossidata l'Hb, la quale libera la CO~2~ trasportata (sia legata, sia disciolta tramite l'`anidrasi carbonica`)
4. Con il sistema venoso polmonare il sangue viene raccolto in venule di calibro sempre >, fino a formare 4 \ven{vene polmonari} (2 dal polmone dx e 2 dal polmone sx)
5. Le 4 vene polmonari si immettono nell'atrio sinistro

### Anatomia dei vasi
I vasi sono organi cavi, oblunghi, con una parete stratificata. I vari strati della parete si chiamano _tonache_, e solitamente (nei grandi vasi) sono tre:

![](img/parete-vasale.png){width=50%}\ 

* __Tonaca intima__ -- prosecuzione concettuale dell'endocardio, serve a facilitare lo scorrimento del sangue
* __Tonaca media__ -- specializzata, è quella più consistente. Muscolare nelle arterie/arteriole, molto molto più sottile e non muscolare in quelle venose (che non ne hanno bisogno)
* __Tonaca avventizia__ -- parete connettivale esterna

## Circolo arterioso
Il circolo arterioso è __un circolo centrifugo__

### Aorta
È il vaso dal quale origina tutto il grande circolo arterioso. Vaso ben riconoscibile, di 3cm, origine di tutto l'albero arterioso del cuore

__Forma dell'aorta__ -- Individuiamo tre segmenti principali:

* \art{bulbo aortico} -- Origine dell'aorta, in corrispondenza delle semilune e del \a{seno del valsalva}. Subito sopra troviamo l'origine delle \art{coronarie} (dx e sx)
* \art{aorta ascendente} -- È il primissimo tratto di aorta, che sale verso l'alto e, leggermente, verso avanti e verso destra. Il sangue viene pompato in direzione antigravitaria. Da qui dipartono le \art{a. coronarie}
* \art{arco aortico} -- Arco con la concavità rivolta verso il basso dal quale partono 3 rami diretti nella circolazione della regione sovratoracica
* \art{aorta discendente} -- Dopo l'arco, l'aorta scende verso il basso. Ha un decorso molto lungo: passa il diaframma e prosegue nell'addome, terminando con l'\art{arteria sacrale media} e le \art{aa. iliache comuni} a livello di \oss{L4}

#### Aorta ascendente
È lunga circa 5 cm, e nasce dalla base del ventricolo sinistro (a livello del margine inferiore della 3/a costa) per concludersi nel margine superiore della 2/a costa, con l'\a{arco aortico}.

È contenuta, assieme al tronco delle arterie polmonari, nella stessa invaginazione del sacco pericardico. A livello del primissimo tratto di aorta (poco sopra la semilunare) ci sono due orifizi per le \art{a. coronarie}, che danno inizio al circolo coronarico destro e sinistro ([cfr](#arterie-coronarie)), tramite la \art{coronaria sinistra} e la \art{coronaria destra}.

#### Arco aortico
Decorre da destra a sinistra, dall'avanti a indietro (deve portarsi dietro al bronco sinistro, perché il ramo discendente dovrà correre parallelamente all'esofago).
Dalla faccia superiore dell'arco aortico si staccano 3 rami, solitamente:

* \art{Tronco brachiocefalico}, che si dividerà successivamente (a livello dell'articolazione sternoclavicolare destra) nella \art{succlavia destra} (che poi diventerà \art{brachiale}, ed ecco spiegata la prima parte del nome) e nella \art{carotide comune destra} (ed ecco spiegata la second parte)
* \art{Carotide comune sinistra}
* \art{Succlavia sinistra}

Termina attorno a T4, dopo di che prosegue come aorta discendente

#### Aorta discendente
Il ramo discendente comincia, convenzionalmente, a livello di \oss{T4} e prosegue all'incirca fino a \oss{T12}, ovvero fino allo \a{iato aortico} diaframmatico.

Anche detto __ramo toracico__ dell'aorta, da questo tratto si staccano alcuni piccoli rami pericardici, bronchiali, mediastinici (che irrorano principalmente il connettivo del mediastino posteriore e i linfonodi mediastinici), freniche superiori (dirette al diaframma) e le arterie che vanno a vascolarizzare la regione costale e la parete infracostale:

Dal ramo toracico si staccano 6 rami collaterali, destinati alle coste. Passa per lo \a{iato diaframmatico} per diventare \art{aorta addominale}

* \art{arterie intercostali posteriori} (vedi [paragrafo](#arterie-intercostali-anteriori-e-posteriori))
* \art{arterie sottocostali} -- Sono l'ultimo paio di diramazioni dell'aorta, e sono in serie alle \art{intercostali posteriori} della 12/ma costa. Decorrono dietro al sistema azygos (dietro l'\ven{azygos} la destra e dietro l'\ven{emiazygos} la sinistra), per poi portarsi sempre verso l'avanti e il basso dietro al rene, ma davante al \mus{quadrato dei lombi}, correndo sostanzialmente superficiali nella parte interna della parete addominale. Si portano ancora verso l'avanti, perforano il \mus{trasverso dell'addome} e si anastomizzano con l'\art{epigastrica superiore}, \art{intercostale posteriore inferiore} e \art{lombare}.

Andando a sollevare l'esofago si vedono bene le arterie \art{parietali}, dirette alla parete muscolare della gabbia toracica; si vede anche come l'aorta segua perfettamente il profilo della colonna vertebrale, posizionandosi anteriormente leggermente sulla metà sinistra.

#### Aorta addominale
Al di sotto del \tol{legamento arcuato mediano} l'aorta toracica diventa addominale. 

Nel ramo addominale, così come per il toracico, si staccano una serie di rami collaterali destinati alle pareti della regione lombare e ai visceri (infatti individueremo _rami parietali_ e _rami viscerali_).

I rami principali che si staccano da questa zona sono:

* Da destra
    * \art{tronco celiaco} (o tripode), che si dividerà in
        - \art{gastrica sinistra}: destinata a vascolarizzare lo stomaco
        - \art{lienale} (splenica): destinata alla milza
        - \art{epatica propria}: al fegato
    * \art{arterie renali} (dx e sx)
    * \art{mesenterica superiore}, destinata a vascolarizzare gran parte dell'intestino
    * \art{mesenterica inferiore}, che completa la vascolarizzazione della mesenterica superiore
* Da sinistra
    * \art{renali} (dx e sx)
    * \art{gonadiche} (o \art{genitali}) (spermatica interna od ovarica)
    * \art{surrenali}
    * \art{lombari}: analoghe delle parietali nel segmento toracico: sono dirette ai muscoli della parete addominale. Si staccano perpendicolarmente
    * \art{freniche inferiori}: dalle lombari, si staccano (sono due) per il \mus{diaframma}

Si concluderà, a livello di \oss{L4}, con una biforcazione che origina due rami (destro e sinistro) dell'\art{iliaca comune}, e con una piccolissimo prolungamento lungo la mediana del sacro detto \art{ramo terminale sacrale medio}.

Le iliache si divideranno nel ramo interno ed esterno. L'interno rimane dentro la cavità pelvica, e darà un ramo anteriore e uno posteriore.

### Arterie coronarie
Dalla base aortica cominciano le \art{a. cronarie}, e sono i primissimi rami collaterali emessi dall'aorta. Sono responsabili di tutto il nutrimento del muscolo cardiaco. Le principali sono due: \art{coronaria destra} e \art{coronaria sinistra}, che partono dal \a{bulbo aortico}^[la primissima parte dell'\art{aorta ascendente}].

__Coronaria destra__ -- Il vaso principale decorre nella parte destra del \a{solco atrioventricolare}. Nel mentre, emette delle arteriole collaterali che vanno sia verso l'atrio (tra cui un ramo diretto al \a{nodo SA}) che verso il ventricolo destro -- rami che calano di calibro progressivamente. Nel margine cardiaco destro (acuto) emette il \art{ramo marginale dell'arteria coronarica}, più voluminoso di tutti gli altri. Prosegue, poi, fino alla \a{crux cordis}^[o \a{croce del cuore}, incrocio del solco atrioventricolare e del solco coronarico], dove emette l'arteria \art{interventricolare posteriore} e si arresta^[80/90% dei casi]. Vicino alla zona in cui termina, parte una piccola arteriola diretta al \a{nodo AV}.

\footnotesize
I nodi SA e AV sono serviti:

| Nodo | Tributaria       |
| ---  | ---              |
| AV   | Dominante (100%) |
| SA   | DX 55%; SX 45%   |

\normalsize

__Coronaria sinistra__ -- È visibile solamente sezionando o il \art{tronco polmonare}. Subito a livello del seno coronarico si divide (biforca nel 70% dei casi, triforca nel 30%), emettendo

* Arteria \art{interventricolare anteriore}  (\art{RIVA}^[Ramus InterVentricularis Anterior]) -- segue il solco interventricolare anteriore, emettendo dei rami (detti _diagonali_) per la loro caratteristica inclinazione
* Arteria \art{circonflessa} -- prosegue nel seno coronarico. All'inizio si trova un ramo che si porta all'indietro e va fino al \a{nodo SA}, insieme a quello che parte dalla coronaria destra. Dopo il margine sinistro (ottuso), termina, esaurendosi in una serie di vasi che irrorano tutto il ventricolo sinistro

Il circolo coronarico è asimmetrico: esiste una delle due arterie che è __dominante__, nel senso che emette la maggioranza dei vasi __e__ che si arresta alla \a{crux cordis} (emettendo anche l'interventricolare posteriore). Solitamente l'arteria dominante è quella __destra__ (80%), ma nei casi in cui quella dominante è quella sinistra è lei che prosegue fino alla \a{crux cordis} posteriore e lì si arresta.
Esistono rari (1%) casi di __dominanza bilanciata__, in cui il setto interventricolare posteriore è raggiunto consistentemente da entrambe le coronare.

Per la fisiologia cardiaca le coronarie __sono le uniche arterie che si riempono durante la diastole__. Questo succede perché, quando il ventricolo si contrae, siccome il sangue è ad alta pressione, succedono 2 cose contemporaneamente

* La \a{semilunare aortica} si apre, e le lunule si schiacciano contro la parete. Gli orifizi, sono subito sopra la base delle lunule, per cui l'ingresso del sangue è difficoltoso
* Il miocardio durante la sistole è _estremamente_ contratto: offre una resistenza alla vascolarizzazione molto alta, più alta di quanto la pressione sistolica riesca a vincere

Il circolo coronarico è definito __circolo terminale__: ovvero, è un circolo nel quale sono scarsi o assenti anastomosi tra i vasi terminali, e questo vuol dire che l'organo viene irrorato solamente dai rami, che rimangono funzionalmente indipendenti l'uno dall'altro.

\footnotesize
Per la verità, non è strettamente terminale, esistono anastomosi a livello dei rami terminali, ma sono anastomosi assolutamente marginali e non realmente efficaci a garantire vie alternative per il sangue se un segmento si ostruisce. Questo spiega la pericolosità dell'\pat{infarto miocardico acuto} (\pat{IMA}): in caso di ostruzione non esistono vie alternative per la quota di miocardio irrorata dal vaso ostruito. Per questo, la terapia definitiva è quella del \far{bypass aorto-coronarico}: viene creato un condotto che prende sangue dall'aorta e dall'altro all'arteria coronarica a valle dell'ostruzione, creando così un circolo alternativo. Solitamente il bypass va a prendere dall'aorta, tuttavia (anche se molto meno preferibile, per via della sottigliezza della parete che porterebbe a lungo andare al deterioramento dell'anastomosi) è possibile anche un bypass che va a prendere il sangue dal circolo venoso coronarico.
\normalsize

#### Ritorno venoso coronarico
Tendenzialmente le vene coronariche ricalcano l'andamento delle arterie coronariche

La principale strada di ritorno del sangue refluo cardiaco è il \ven{seno coronarico}, al quale afferiscono una grandissima parte delle vene coronariche, e che sbocca direttamente nell'\a{atrio destro}. Tuttavia, sono notabili sempre nell'atrio una quantità di fori di vene che, non afferendo al seno coronarico, sbucano indipendentemente nella parete atriale (vene \ven{cardiache minime}). Alcuni fori di questo tipo sono riscontrabili anche nell'atrio sinistro, anche se sono veramente pochi.

Distinguiamo alcune vene principali del circolo coronarico:

* \ven{cardiaca magna}: satellite dell'\art{interventricolare anteriore}
* \ven{posteriore sinistra}: satellite della \art{circonflessa}
* \ven{cardiaca intermedia}: satellite dell'\art{interventricolare posteriore}, ramo terminale della carotide dominante

Nella parete degli atri (sia destro che sinistro, anche se in misura < nell'ultimo) ci sono dei forellini (\a{foraminula di tebesio}), punto d'ingresso delle vene \ven{cardiache minime} che contribuiscono al ritorno venoso proveniente dalla vascolarizzazione del cuore. Lo sbocco anche nell'atrio sinistro serve ad abbassare leggermente la pressione parziale di O~2~ per favorire lo scambio gassoso a livello della periferia.

### Arteria carotide
La carotide comune si stacca dall'arco aortico, con differenze tra la carotide destra e la carotide sinistra:

* La \art{carotide destra} si stacca dal \art{tronco brachiocefalico}^[Che dà sia la carotide destra che la succlavia destra, la quale proseguirà nella ascellare, poi nella brachiale e infine nella radiale/ulnare]
* La \art{carotide sinistra} è il secondo vaso (il mediale) che si stacca dall'arco aortico

La carotide comune si porta verso l'alto, staccandosi già nel primo tratto dalla \art{succlavia}. Il primo tratto è quello della \art{carotide comune}, che oltre la \a{cartilagine laringea} si divide in due rami: \art{carotide interna} e \art{carotide interna}. I due rami proseguono paralleli, con il ramo esterno che è più superiore rispetto a quello interno.

__Carotide esterna__ -- Emette, sin da subito dopo la biforcazione, una grande quantità di rami collaterali, classificati in base alla posizione dell'inizio dell'emissione:

* Rami posteriori
* Rami anteriori
* Rami terminali

__Carotide interna__ -- Non emette alcun prolungamento. Risale verso l'alto, per penetrare attraverso il \a{foro carotico} del \a{temporale}, risalendo fino alla \oss{sella turcica} e partecipare in questo modo alla vascolarizzazione arterioso dell'encefalo.

\footnotesize
Partecipare nel senso che si viene a creare un __circolo anastomotico__ tra i rami della carotide e i rami dell'arteria \art{vertebrale}
\normalsize

Nella carotide interna si posizionano anche __barocettori__, fondamentali per una regolazione attiva della PA^[Anche della frequenza cardiaca, mediata dal \ner{vago}]

### Arteria succlavia
Si dirige lateralmente, passando dietro allo \mus{scaleno anteriore} tra la prima costa e \oss{clavicola}. Si individuano 3 porzioni della succlavia

- __Pre scalenica__: termina in corrispondenza del margine mediale dello scaleno
- __Retro scalenica__: dietro lo scaleno
- __Post scalenica__: supera il margine laterale e prosegue come arteria \art{ascellare} (poi \art{brachiale})

Dal tratto succlavio partono vari vasi. La divisione è soggetta a notevolissima variabilità anatomica:

- Dal lato superiore (convessità)
    1. \art{vertebrale}: passa nei \a{fori intertrasversari} dalla C6 verso l'alto, perfora la  tol{membrana atlo-occipitale} e si anastomizza con l'arteria controlaterale, fomrmando il \art{tronco basilare}. In questo modo partecipa al circolo anastomotico cerebrale
    2. \art{tronco tireo-cervicale}: origina come ramo unico ma si divide
        - \art{soprascapolare} (alla scapola, nell'incisura soprascapolare)^[a volte parte direttamente dalla succlavia]
            - Si porta posteriormente
            - Si distribuisce ai muscoli della cuffia
            - Partecipa al circolo anastomotico scapolare
        - \art{trasversa del collo} (agli scaleni e margine vertebrale della scapola)
            - Davanti allo \mus{scaleno medio} (quindi posteriore alla succlavia), si porta indietro e si divide in due rami:
                - Un ramo superficiale diretto al \mus{trapezio}
                - Un ramo profondo: \art{dorsale della scapola}^[A volte origina direttamente dalla succlavia]
                    - Va nell'angolo inferiore della scapola, correndo vicino al nervo \ner{dorsale della scapola}
                    - Va all'\mus{elevatore della scapola} e ai romboidi
                    - Instaura un circolo anastomotico _profondo_ (sull'osso) al quale partecipa anche la \a{sovrascapolare}
        - \art{tiroidea inferiore} (alla tiroide, destinato ad anastomizzarsi con la _tiroidea superiore_, la qual viene dalla carotide esterna)
        - \art{cervicale ascendente}
            - risale lungo lo \mus{scaleno anteriore}
            - vascolarizza \mus{trapezio}, \mus{muscoli paravertebrali} profondi, muscolatura di collo e spalla
    3. \art{tronco costo-cervicale}, che darà
        - \art{intercostale suprema} (la prima che si stacca dal tronco; dalla quale partono le prime __due__ arterie \art{intercostali posteriori})
        - \art{cervicale profonda} (per la muscolatura profonda del collo). È il prosegumento del tronco dopo che si è staccata l'intercostale suprema

- Dal lato inferiore (concavità)
    4. \art{toracica interna} (cfr [arteria mammaria](#arteria-mammaria-interna))

### Arteria vertebrale
È il ramo più mediale (il primo) che si stacca dalla porzione _prescalenica della \art{succlavia} omolaterale. Corre verticalmente lateralmente nei due \a{canali vertebrali}, e si riunisce con il ramo controlaterale per formare, sopra l'\oss{atlante}, nella regione occipitale, l'arteria \art{basilare}, che vascolarizza il basicranio (il cranio anteriore è vascolarizzato, invece, dalla carotide)

### Arteria mammaria interna
Detta anche \art{toracica interna}, e si origina dalla concavità inferiore della \art{succlavia}.

Scende verticalmente ai lati dello \oss{sterno} cedendo 2 rami terminali (\art{muscolofrenica} ed \art{epigastrica superiore}).

Dai due rami della mammaria originano tutti i rami delle arterie \art{intercostali}

### Arterie intercostali (anteriori e posteriori)
Vanno a vascolarizzare i \mus{mm. intercostali}.

__Anteriori__ -- Si originano dalla mammaria, e seguono tutto il lato anteriore del profilo tagliente (inferiore) della costa, per anastomizzarsi infine con le \art{intercostali posteriori} che provengono invece dall'aorta.

__Posteriori__ -- Originano dall'\art{aorta discendente} e percorrono il margine tagliente della costa per tutta la metà posteriore. Si anastomizzano _a pieno canale_ con le \art{intercostali anteriori} provenienti dalla \art{mammaria}.

Questo discorso vale per i primi 6 spazi intercostali, per via del fatto che dal 7/mo in poi abbiamo coste che non si articolano autonomamente con lo sterno. La vascolarizzazione dei \mus{mm. intercostali} dal 7/mo spazio intercostale vengono vascolarizzate in modo diverso.

Per via del _circolo anastomotico a pieno canale_ la \art{mammaria sinistra} è un'altra arteria utilizzata per effettuare il \far{bypass coronarico}, per via del fatto che il circolo ai mm. intercostali è comunque garantito dalla parte posteriore delle intercostali (provenienti dall'aorta)

La vascolarizzazione al primo spazio intercostale è data dall'\art{intercostale suprema}, che si anastomizza a pieno canale con le posteriori aortiche

### Vascolarizzazione dell'arto superiore
La base di tutta la vascolarizzazione è la \art{succlavia}. Dopo il \mus{piccolo pettorale} diventa \art{a. ascellare} e successivamente (finalmente) \art{a. brachiale}.

Con riferimento al piccolo pettorale si divide in 3 segmenti, dai quali partono rami collaterali. I rami ceduti sono:

- \art{toracica superiore}: provvede alla muscolatura intercostale anterolaterale
- \art{toraco-acromiale}: si divide in 2 rami principali , i quali si divideranno in 2 (per un totale di 4): clavicolare, acromiale, deltoideo e pettorale

Prosegue portandosi in fuori, emettendo 2 arterie \art{circonflesse}, che abbracciano il collo chirurgico dell'\oss{omero}. La circonflessa posteriore si porta all'indietro passando nel \a{quadrilatero di velpeau}

Si conclude come \art{brachiale}


### Arteria sottoscapolare
Si divide in

* \art{arteria toracodorsale}
* \art{arteria circonflessa della scapola} -- si porta indietro (tramite il \a{triangolo omotricipitale}) ad abbracciare il margine ascellare della scapola; da qui risale sulla superficie posteriore della scapola partecipando al circolo anastomotico della superificie dorsale della scapola.

### Arteria brachiale
Data dall'\art{ascellare}, che scende verticalmente (come brachiale), fino a dividersi a livello della piega del gomito in \art{ulnare} e \a{radiale}.

Emette alcuni rami collaterali:

* \art{profonda del braccio} (passa nello \a{spazio omotricipitale} insieme al \ner{radiale} per anastomizzarsi con le circonflesse dell'omero)
* Arterie per il circolo anastomotico del gomito

A livello della mano troviamo numerosi archi anastomotici che derivano tutti dai rami collaterali emessi dalla \art{brachiale} e dalla \art{ulnare}

### Arteria iliaca comune
Prosegue dritta, fino ad arrivare al \tol{legamento inguinale}. Qui si divide in due rami: l'\art{iliaca esterna} e l'\art{iliaca interna}. Il decorso dei due rami sostanzialmente ricalca quello della succlavia dell'arto superiore

### Arteria iliaca esterna
All'imbocco del \a{triangolo dello Scarpa} si divide esternamente dalla comune, immettendosi nel \a{triangolo dello Scarpa}, diventando qui \art{a. femorale}.

La \a{femorale} esce dallo \a{iato adduttorio} e diventa posteriore (\art{poplitea}). Prima di entrare nel triangolo, stacca la \art{femorale profonda}: questa decorre tra \mus{adduttore lungo} e \mus{adduttore grande} e vascolarizza _tutta_ la coscia.

Al pari di quello che succede per l'arto superiore, la femorale profonda emette le \art{arterie circonflesse} che abbracciano il collo del femore. La femorale profonda emette poi dei __rami perforanti__ che perforano l'adduttore grande per andare a vascolarizzare i muscoli sottostanti

La \art{poplitea} scende verticalmente ed emette rami perpendicolari (prima della loggia) dette arterie \art{genicolate}.

Dopo la loggia, si divide ed emette

- \art{tibiale anteriore}
- \art{tronco tibio-peroneale}\ 
    - \art{tibiale posteriore}
    - \art{peronea}

### Arteria iliaca interna
L'\art{iliaca interna} si divide dall'omologa esterna a livello della \a{cavità pelvica}: qui rimane, destinata a dividersi in due rami (ant/post) per vascolarizzare tutta la cavità delle pelvi. Si staccano infatti rami che vanno ai visceri pelvici (arterie \art{vescicale}, \art{uterina}...)

### Arteria tibiale anteriore e posteriore
Origina dalla poplitea. Si porta in avanti, nella regione anteriore, corre superiormente alla membrana interossea tra tibia e perone, e vascolarizza da qui tutta la regione anteriore. Scende verticalmente, e continua come arteria pedidea, che vascolarizza la porzione anteriore del piede. 

La posteriore non sappiamo che cazzo faccia

### Tronco tibioperoneale
Per un breve tratto prosegue dritto, poi si divide nella 

* \art{peroniera}
* \art{tibiale posteriore}

### Arteria Peroneale
Prosegue dritta e (siccome è posteriore) vascolarizza il retro del piede, mediante una rete anastomotica con la tibiale posteriore

## Circolo venoso
Ci sono importanti differenze tra circolo arterioso e ritorno venoso (la principale delle quali è la presenza di un __circolo superficiale__):

* Numerose anastomosi praticamente onnipresenti (e non solo nei rami terminali)
* Esiste un circolo venoso sottocutaneo, al di sopra della fascia profonda
* Spesso si ha arteria con 2 vene satelliti. In generale, anche se non si hanno 2 vene satelliti, si può affermare con un buon margine di approssimazione che il circolo venoso rimane comunque satellite di quello arterioso

Nell'atrio sboccano due grandi vene:

* \ven{vena cava inferiore} -- è il ritorno di tutta la parte sottodiaframmatica (visceri e cavità pelvica)
* \ven{vena cava superiore} -- è il ritorno di tutta la parte della regione della testa e del collo

Distinguiamo, poi, un __ritorno profondo__ (che, per essere visualizzato, necessita di dissezione di svariati piani muscolari) da un __ritorno superficiale__, che invece scorre in posizione sottocutanea e solitamente è molto anastomizzato

![Circolo venoso sottodiaframmatico (schema)](img/circolo-venoso.png)

### Vena cava inferiore
Si forma per confluenza di 2 vene iliache: l'\ven{iliaca comune destra} e l'\ven{iliaca comune sinistra}, che a loro volta si formano per confluenza del'\ven{iliaca interna} e del'\ven{iliaca esterna} omolaterali^[Tecnicamente ci sarebbe anche la \ven{sacrale mediana}, che confluisce nel bivio tra le due iliache]. Risale attraverso il \a{centro frenico} del \mus{diaframma} per poi gettarsi nell'\a{atrio destro}.

Il percorso, nell'arto inferiore, vede la corrispondenza tra il ritorno venoso e il circolo arterioso. Solitamente, per ogni arteria si trovano _due_ vene satelliti.

Altre confluenze alla vena sono (abbastanza simmetriche a quelle che si staccano dall'aorta):

* Una \ven{v. gonadica} (spermatica od ovarica). La \ven{gonadica sinistra} si getta nella \ven{renale sinistra}
* Una \ven{v. surrenale}
* Due \ven{v. renali}
* Tre \ven{v. sovraepatiche}

Grandi assenti sono le vene che costituiscono il ritorno viscerale (nell'aorta avevamo le arterie che si staccavano per irrorare i visceri). Le vene del ritorno viscerale (che ovviamente ci sono) confluiscono nella \ven{vena porta}, che va nel \a{fegato} tramite un __circolo portale__, per subire trasformazioni specifiche (infatti è sangue ricco di nutrienti). Da qui, il sangue viene portato alla \ven{cava inferiore} mediante le tre \ven{v. sovraepatiche}.

\footnotesize
Il ritorno dei visceri passa per il fegato per via del fatto che è il centro fondamentale dello smistamento e del metabolismo dei nutrienti, per cui il sangue prima deve andare lì per essere soggetto alle trasformazioni del metabolismo epatico
\normalsize

Il tronco venoso risale, attraversa lo \a{hiauts del centro frenico} del \mus{diaframma} e si getta nell'atrio destro, immettendosi nella sua porzione inferiore

- Differenze con il circolo arterioso
    - Non osserviamo la vena gastrica, epatica, mesenterica e lienale (__sistema portale epatico__, invece)

### Vena iliaca interna
- Drenano tutto il ritorno della \a{cavità pelvica} (organi + visceri)

### Vena iliaca esterna
- Drena il ritorno dell'arto inferiore
- Decorso: \ven{poplitea} > \ven{femorale profonda} > \ven{femorale (comune)} > \ven{iliaca esterna}
- Corrispondenza precisa con sistema arterioso
    - Vene circonflesse
    - Rami collaterali
        - Della poplitea
            - \ven{tibiale anteriore}
            - \ven{tronco tibio-peroneale} (\ven{tibiale posteriore} e \ven{peronea})
        - Della femorale profonda

### Vena grande safena
È la vena più lunga, ed è sottocutanea (ritorno venoso __superficiale__). Origina nel piede, dal lato del malleolo mediale, e risale nel versante interno della gamba. Risale nella coscia (posteriormente) e qui perfora lo strato sottofasciale, approfondendosi per ricongiungersi nella \ven{femorale} e confluire così fuori attraverso il \a{triangolo femorale} (\netter{474C}).

Usata, oggi meno per via del fatto che le vene avendo parete più sottile hanno meno tenuta, per creare un segmento vascolare per il \far{bypass coronarico}.

### Vena piccola safena
- Decorso breve: regione polpaccio e poplitea
- Confluisce nella \ven{poplitea}
- \netter{471}

### Vena cava superiore
- Anche questa si forma per confluenza di due vene: la \ven{anonima destra} e la \ven{anonima sinistra} (dette anche \ven{brachiocefaliche}).
    - i due \ven{tronchi brachiocefalici} ricevono
        - Rami dalle \ven{tiroidee inferiori}
        - Rami dalla \ven{mammaria}
        - Rami dalla \ven{vertebrale}
        - Vasi \ven{pericardicofrenici}
        - \ven{giugulare} e \ven{succlavia}
    - Le vene \ven{azygos} ed \ven{emiazygos}

### Vene mammarie (toraciche interne)
Corrono parallelamente all'arteria mammaria, e in maniera del tutto speculare all'arteria a cui fanno da satellite qui ritorna tutto il circolo della regione intercostale __anteriore__.

### Vena succlavia e tronco barchiocefalico (anonimo)
La succlavia (prima \ven{ascellare}, di cui è la continuazione^[brachiale + basilica > ascellare > succlavia > anonima > cava superiore]) corre parallela all'arteria omonima. Vede poi confluenza (da sopra) della \ven{giugulare interna} e diventa qui \ven{brachiocefalica}: piega verso il basso e si getta nella cava superiore.

### Vene giugulari
- \ven{giugulare interna}\ 
    - Profonda rispetto allo \mus{sternocleidomastoideo}
    - Vediamo rami tributari: faciale, linguale, faringea, tiroidea superiore e media (satelliti della \art{carotide esterna})
- \ven{giugulare esterna}\ 
    - Superiore allo \mus{sternocleidomastoideo}, sotto l'angolo della mandibola
    - Più piccola in calibro rispetto all'esterna
    - Raccoglie dalla
        - \ven{giugulare anteriore}, la quale corre sopra lo \oss{ioide}
        - \ven{sovrascapolare}
        - \ven{occipitale}

### Ritorno venoso del cranio

![Ritorno venoso dell'encefalo e del cranio](img/ritorno-venoso-cerebrale.png)

- Il ritorno è garantito dalle \ven{giugulari interne} che, tramite i __seni venosi__ (vasi contenuti in uno sdoppiamento della \tol{dura}), raccoglie il refluo della zona intracranica per poi confluire, appunto, nelle due giugulari interne
- __Seni venosi della dura e del circolo interno del cervello__^[\netter{104, 105}]
    1. \ven{seno trasverso}
    2. \ven{seno sigmoideo}
    3. \ven{seno cavernoso}
    4. Giugulare interna

### Vena cefalica e basilica
Originano sulla parete dorsale della mano, e risalgono insieme (laterale la cefalica e mediale la basilica). Nel risalire sono unite da una serie di rami (tra cui la \ven{cubitale mediana}^[Cubitale mediana, cefalica e basilica nella zona cubitale sono molto usate per i prelievi: superficiali e spesso ben visibili]).

__Cefalica__ -- si stacca nella regione anteriore del gomito, segue il margine inferiore del deltoide e si fa profonda in corrispondenza del triangolo pettorale per poi unirsi all'\ven{ascellare}

__Basilica__ -- prosegue nella regione mediolaterale del braccio, perfora la \tol{fascia brachiale} e confluisce nella vena \ven{brachiale}

### Vene azygos e emiazygos (e sistema azygos)
![Sistema azygos \label{lblazygos}](img/sistema-azygos.png)

Vedi \fig{lblazygos}. La vena cava superiore, oltre che grazie ai due tronchi brachiocefalici, viene formata anche dalla \ven{azygos}^[_Azygos_: senza un compagno (zitella, monozigote). La vena azygos è stata scoperta prima della emiazygos, e si pensava fosse la sola. Solo successivamente si è scoperto la sua gemella, che ha quindi preso il nome di emiazygos]. Questa ha un decorso particolare: risale verticalmente nella parte mediana del torace, si incurva verso sinistra e verso l'avanti, e si getta direttamente nella \ven{cava superiore}.

La \ven{emiazygos} confluisce nell'\ven{azygos} solitamente a livello di \oss{T8} (infatti abbiamo una confluenza unica nella vena cava).

Il __sistema azygos__ è composto da entrambe, e comincia a livello della confluenza delle due \ven{iliache comuni}. Su entrambe le iliache, confluiscono le \ven{lombari}: prima della confluenza abbiamo che un tratto si stacca verticalmente (\ven{v. lombari ascendenti}): dopo un tratto ascendente piegano medialmente, ricevono la confluenza della \ven{azygos-lombare destra} e della \ven{azygos-lombare sinistra} (che a loro volta si staccano dalla \ven{renale sinistra}) e proseguono come \ven{azygos} e \ven{emiazygos}.

Entrambe le vene risalgono, passando il diaframma (a volte attraverso lo \a{iato aortico}, a volte semplicemente facendosi strada nei fasci muscolari del diaframma) (vedi \fig{lblazygos}).

Risalgono entrambe , e attorno a \oss{T8} (a volte anche T7, T9, T10), come abbiamo detto, avremo la confluenza della emiazygos nell'azygos. Poco sopra la confluenza dell'emiazygos, troviamo la confluenza anche della vena \ven{emiazygos accessoria}; questa recupera tutto il refluo delle \ven{intercostali} di destra che si trovano superiori all'emiazygos principale^[Solitamente parliamo del refluo (diretto o indiretto, nel senso che parte del refluo potrebbe risultare drenato mediante vene tributarie alla azygos, come ad esempio una tipica confluenza comune della 2/a $\sim$ 4/a intercostale) delle prime __6 __ \ven{intercostali posteriori}.  Di solito la 1/a intercostale confluisce autonomamente nella \ven{brachiocefalica} e da qui nella cava)]: il refluo delle intercostali di destra che si trovano inferiormente all'\ven{emiazygos accessoria} viene recuperato direttaente dall'\ven{emiazygos} stessa (vedi \fig{lblazygos}). Subito dopo l'intero sistema si sposta a destra e, oramai solo l'azygos, confluisce nalla \ven{cava superiore}.

L'azygos normalmente recupera il refluo delle vene intercostali posteriori sinistre.

## Circolo fetale

![Circolo fetale (schema)](img/circolo-fetale.png)

Il circolo fetale si forma in 3 tappe ben distinte

1. __Apparato primitivo__: formazione del _tubo cardiaco_ e di una rete di 3 vasi sanguigni. Il primo battito risale al 22/mo giorno
2. __Formazione del cuore e dell'apparato circolatorio fetale__: è una fase lunga e complessa, 4/a $\sim$ 8/a settimana. Il cuore viene diviso in 4 cavità dalla formazione di tre setti, e la rete circolatoria si sviluppa. È un momento critico, perché lo sviluppo dell'apparato circolatorio agisce da induttore primario in svariati distretti corporei
3. __Circolo polmonare__: il circolo polmonare viene spianato alla nascita, tramite il primo respiro e il taglio del codone ombelicale

\footnotesize
Si consiglia lettura da manuale di embriologia (es: _Carinci_ per approfondimento).
\normalsize

### Differenze morfologiche tra circolo neonatale completamente sviluppato (VIII settimana) e circolo adulto
- L'orifizio della vena cava superiore è allineato con l'orifizio atrioventricolare destro
- La valvola della vena cava inferiore è inclinata in modo da mandare il sangue verso la parete interatriale, dove c'è il \a{forame ovale}
- Nelle tavole spesso si trovano tratti disegnati in viola: la ragione è che nel circolo fetale in alcuni tratti si mischia sangue ossigenato e non ossigenato
- Occorre considerare l'apporto di sangue dovuto alla madre:
    - Dalle \art{iliache interne} vengono generate le \art{ombelicali}, le quali partecipano alla costituzione del \a{cordone ombelicale} e raggiungono i \a{villi coriali}. Dopo aver raccolto sangue ossigenato ai villi, diventa vena \ven{ombelicale}, portando sangue _ossigenato_ verso il cuore, creando un __bypass del sistema portale tramite un condotto, il__ \a{condotto venoso di aranzio}. Il sangue proveniente dalla placenta viene quindi portato al cuore tramite la vena \ven{cava inferiore}
- La \a{valvola di eustachio} è orientata in maniera tale da mandare il sangue proveniente dalla \ven{vena cava inferiore} (ossigenato) direttamente verso il forame ovale della parete intertriale, mandandolo dall'atrio destro direttamente al sinistro (poi nel vetricolo sinistro e poi in aorta). Dal momento che l'orifizio della \ven{vena cava superiore} è allineato con l'atrioventricolare destro, il refluo dall'encefalo e dagli arti superiori è diretto primariamente al ventricolo destro.

__Ricapitolando__ (c.ca VIII settimana, \netter{226}:

- Il sangue __non ossigenato__ proveniente dalla \ven{cava superiore} ha due possibilità
    - Andare nel ventricolo destro, e da qui alle \ven{arterie polmonari}. I polmoni sono tuttavia molto poco sviluppati, opponendo quindi una grande resistenza, e la quota che prenderà questa strada sarà ridotta
    - La gran parte di sangue che viene dalle arterie polmonari, tramite il \a{dotto arterioso di botallo} va direttamente in aorta, diminuendo la quota di sangue ossigenato naturalmente proveniente dalla \art{vena cava inferiore}. Il tratto di aorta discendente sarà quindi con una SpO~2~ ridotta, ma anche questo ha  significato nella fisiologia fetale, portando a sviluppare molto maggiormente la parte superiore del corpo del feto, irrorata da vasi che si staccano _prima_ del \a{dotto arterioso di botallo}
- Il sangue __ossigenato__ proveniente dalla \art{vena cava inferiore}, tramite il setto interatriale (aperto dal forame ovale e guidato in quella direzione dalla \a{valvola di eustachio}) va direttamente nell'atrio sinistro > ventricolo sinistro > aorta
- Tutti questi passaggi strani del sangue avvengono perché c'è un preciso allineamento dei fori di ingresso e di uscita

### Organogenesi del cuore
1. __Apparato primitivo__: III - IV settimana. Il cuore è paragonabile ad un tubo
2. __Apparato fetale__: IV - VIII settimana. Da un tubo passiamo alla struttura a 4 camere; il sistema dei vasi si amplia e si sviluppa definitivamente per soddisfare le esigenze fetali
3. __Apparato definitivo__: nascita. Avvengono le modificazioni che portano all'attivazione del circolo polmonare e alla perdita di quello materno-fetale

#### Apparato primitivo
__Formazione dei vasi__ -- L'apparato primitivo si sviluppa attorno alla 4/a settimana.^[[youtube](https://youtu.be/5DIUk9IXUaI)] Dal mesoderma splancnico si formano ammassi di _angioblasti_, che formano una serie di 2 tubi, i _tubi endocardici_, disposti simmetricamente. Il ripiegamento dell'embrione porta i due tubi ad avvicinarsi e fondersi in uno unico, il quale è sospeso nel \a{celoma} grazie al _mesoderma dorsale_. Questi tubi, inizialmente pieni, si cavitano e vanno a costituire l'abbozzo del sistema cardiocircolatorio.

Durante la fase iniziale di fusione dei tubi cardiaci, la parete interna, in corrispondenza dell'ingrossamento che darà origine al cuore, cominciano a originarsi isole (in espansione) di tessuto muscolare, che andrà a costituire il __miocardio__. Tra la parete esterna e quella interna (che saranno rispettivamente epicardio ed endocardio) si forma una matrice extracellulare (_gelatina cardiaca_, o _matrice extracardiaca_, o _membrana basale extracardiaca_) che originerà i setti interni al cuore e il miocardio.

Parallelamente a questo ripiegamento assistiamo ad un __ripiegamento longitudinale__ dell'embrione che determina una ripiegamento della _zona cardiogena_ a ferro di cavallo, dovuto al fatto che la membrana buccofaringea, che prima si trovava inferiormente, ora si trova al di sopra. La struttura tubulare del cuore è unita alla parte dorsale da un \a{meso}, che lo attacca a quello che sarà l'intestino. Il meso abbraccia il cuore formando il \a{mesocardio dorsale}, e poi progressivamente scomparirà, e il tubo cardiaco si ripiegherà su sé stesso a formare un cilindro

Già ora al tubo afferiscono e efferiscono le principali ramificazioni vascolari.

In maniera simmetrica, ai lati del tubo endocardico si formano due vasi (\a{aorte dorsali}) che si connettono direttamente ad un'estremità specifica del tubo cardiaco, che diventerà in questo modo _polo arterioso_ del tubo cardiaco in via di sviluppo. All'estremità opposta si stabilirà la connessione con il sistema di ritorno venoso (_polo venoso_, o __seno venoso__), che comprende i due corni di afflusso, ciascuno dei quali raccoglie da:

* __Vene cardinali comuni__: riportano verso il cuore il sangue che ha circolato nell'embrione. È sangue poco ossigenato.
* __Vene vitelline__: Refluo poco ossigenato proveniente dal sacco vitellino. Daranno il circolo epatico.
* __Vene ombelicali__: Sangue molto ossigenato proveniente dalla placenta e dal circolo materno-fetale

#### Apparato fetale
__Formazione del cuore__ -- Una parte del tubo cardiaco è più globosa. Di questa parte troviamo (da estremità venosa ad arteriosa)

* Seno venoso: raccoglie i ritorni venosi (ancora simmetrici) destro e sinistro tramite due corni
* Atrio primitivo
* Ventricolo primitivo
* Bulbo cardiaco
* Tronco arterioso, al quale afferiscono le due aorte dorsali

__Estremità venosa__ -- È in connessione con l'atrio primitivo e raccoglie il ritorno venoso delle 3 reti (cardinale, vitellina e ombelicale). All'abbozzo di cuore afferiscono due corni venosi, ciascuno dei quali raccoglie il ritorno delle 3 reti in maniera simmetrica. Dalla 5/a settimana il sistema venoso comincia a differenziarsi (evolvendosi tra l'altro nelle due vene cave) e si __perde la precisa simmetria__ tra la rete del corno destro e quella del corno sinistro: assistiamo ad un progressivo potenziamento della rete del lato destro (che si evolve verso le vene cave) e ad una progressiva involuzione rete del lato sinistro.

__Ripiegamento del cuore__ -- Il globo comincia a raggomitolarsi formando una U (vedi video su yt per chiarezza), che sarà la parte ventricolare. Si raggomitola ulteriormente a fare la sovrastante parte atriale; questi ripiegamenti sono accompagnati da un allungamento. Tutto questo ripiegarsi ed allungarsi, porta il globo cardiaco a protrudersi verso l'avanti e verso destra, "disassandosi" rispetto ai vasi dai quali si è originato.

Nel mentre (\fig{lblevven} B e C):

![Evoluzione del circolo venoso nella vita fetale \label{lblevven}](img/seni-venosi-embrio.png)

- Il corno venoso __destro__ sarà potenziato per diventare l'unico punto di arrivo del refluo all'atrio destro in formazione, tramite le future vene cave. Il seno venoso verrà mano a mano inglobato nella parete posteriore atriale, ed è la ragione per cui nel cuore adulto la troviamo fatta in questo modo
- Del corno venoso __sinistro__ rimarrà solamente una struttura che successivamente diventerà il \ven{seno coronario}^[Seno coronario che, infatti, è spostato a sx: \netter{215}]

Analogamente l'atrio sinistro in formazione andrà incontro alla formazione del tronco delle 4 vene polmonari: prima si produrrà un diverticolo (un'espansione), che si dividerà in due; ciascuna di queste espansioni si dirigerà agli abbozzi dei polmoni in via di sviluppo e si dividerà di nuovo in 2 per dare origine alle 4 vene polmonari. Mano a mano che l'atrio si sviluppa ingloberà una porzione maggiore delle 4 espansioni formando il tronco venoso polmonare come si vede nell'adulto (distanziando anche le due vene di destra da quelle di sinistra perché "cresce in mezzo").

Lo sviluppo del cuore è completato mediante la formazione, internamente, di 3 + 1 setti fondamentali:

* __Setto interventricolare__
* __Setto interatriale__
* __Setto atrioventricolare__, base di attacco per le valvole atrioventricolari

* __Setto troncoconico__, che separa aorta dal tronco polmonare

__Formazione dei setti cardiaci__ -- È il momento più delicato, perché è il momento in cui una pompa ad una camera (il tubo con un'estremità venosa e una arteriosa, perché il processo comincia quando ci troviamo a questo stadio dello sviluppo cardiaco) viene trasformata in una pompa a 4 camere.

Il primo setto a formarsi è il ___septum intermedium___ (setto __atrioventricolare__), mediante accrescimento di creste opposte. Progressivamente si formano due cuscinetti endocardici che aumentano in spessore e obliterano il lume (ovviamente lasciando gli orifizi atrioventricolari liberi, per permettere il passaggio del sangue da atrio e ventricolo). Inoltre, la formazione di questo setto è secondario all'allineamento completo di atri e ventricoli, per fare sì che le due aperture atrioventricolari non si trovino entrambe nel cuore sinistro. C'è un'ottima operazione di coordinamento tra l'allineamento delle strutture cardiache e il punto di formazione dei due orifizi da parte dei cuscinetti.

Il secondo setto che si forma è il ___septum primum___, che separa i due atri. Originariamente di forma falciforme, si completa poi mediante accrescimento dei due margini opposti della falce, che si chiudono completamente (lasciando però un foro, detto _ostium primum_, localizzato nella parte anteroinferiore del setto). Successivamente l'_ostium primum_ si chiude, e contemporaneamente si vanno a formare (per apoptosi) nella parte superiore del setto atrioventricolare una serie di forellini piccoli, che poi confluiscono in un _ostium secundum_. Successivamente, alla destra del _septum primum_ (quindi nel lato che si affaccia nell'atrio sinistro), si forma un secondo setto, a pochissima distanza, detto ___septum secundum___, con un foro (_forame ovale_) posizionato sfalsato rispetto a quello presente nel septum primum. Il risultato di questi due foglietti, praticamente adiacenti ma con i fori sfalsati, agisce da _valvola unidirezionale antireflusso_: questo infatti permetterà di avere una valvola che, alla nascita, smetta di funzionare per un semplice cambio di gradiente pressorio (che sarà dovuto all'"accensione" del circolo polmonare e dal taglio della vena ombelicale). Questo cambio pressorio permetterà l'accollamento del septum primum con il secondo, e la loro fusione in poco tempo.^[Infatti, se mettiamo due dita nei due atri e cerchiamo il forame ovale, sentiremo che i due atri sono separati da una parete veramente sottilissima, che è il risultato della fusione dei due setti. Si vede molto bene durante la dissezione del cuore di maiale.].

Nei ventricoli, invece, contemporaneamente alla formazione del _septum primum_, si origina il ___septum inferius___ (ovvero il __setto atrioventricolare__); risulterà dall'accrescimento di due creste opposte che si posizionano internamente nel tubo cardiaco. Anche qui, è fondamentale il coordinamento della formazione del setto con l'allineamento di tutte le strutture cardiache, per evitare che il setto sia troppo a sinistra. Per quasi tutta la vita fetale il setto non si chiude completamente, e lascia un orifizio (la già vista _pars membranacea_ (nota \ref{lblmembranacea})), che si chiuderà successivamente.

L'ultimo setto che si sviluppa è interno al tronco arterioso (__setto troncoconico__). Inizialmente il tronco arterioso viene diviso a metà, e dalle due metà si origina un altro setto a spirale che, formando una specie di clessidra, dalle arterie scende fino al ventricolo, e va a chiudere il forame interventricolare con quella che viene definita _pars membranacea_ (che è in realtà una prosecuzione del _setto aortopolmonare_). Il setto si sviluppa a spirale perché nell'anatomia cardiaca l'aorta e l'arteria polmonare si incrociano, e questo incrocio è garantito proprio dalla formazione di questa struttura a clessidra che permette al sangue eiettato dal ventricolo destro di andare a sinistra (alle arterie polmonari) e dal sangue eiettato dal ventricolo sinistro di andare verso destra (all'aorta)

![Formazione del cuore nella vita embrionale (_dal Larsen_)](img/formazione-cuore.png)

Anomalie rilevanti nello sviluppo dei setti (difetti interventricolari, o \pat{div})portano a patologia. Il meccanismo alla base è condiviso: la mancanza del setto porta a reflusso di sangue e ad inversione del gradiente pressorio. Si sommano quindi 2 problemi

- ↓ del potere ossigenante del sangue (si mischia sangue ossigenato con non ossigenato)
- Cambiamento del gradiente pressorio ⇒ cambiamento del percorso del sangue, che può portare a sforzare eccessivamente zone o organi che non sono fatti per sostenere questo genere di sforzo meccanico

#### Primo respiro
- Immediatamente dopo il parto succedono due cose
    1. Il bimbo piange, urla, __inizia a respirare__ ⇒ si dilatano i polmoni
    2. __Vasospasmo__ (e taglio, ma gli animali il cordone non lo tagliano) __del cordone ombelicale__

1. Respirazione distende i polmoni ⇒ ↓ della resistenza polmonare e richiamo di sangue ⇒ __attivazione del circolo polmonare__
    - La pressione nel cuore sinistro aumenta velocemente (~10'), a causa del ritorno venoso ossigenato dai polmoni[^sat]
    2. Il vasospasmo del cordone ombelicale taglia la quota di sangue proveniente dalla madre
    - La pressione nel cuore destro cala altrettanto velocemente

Quindi

- Si inverte completamente il __grandiente pressorio__: abbiamo alta pressione a sinistra e bassa a destra (com'è nella vita adulta)
- Il sangue va secondo gradiente (sinistra → destra) e determina l'accollamento delle due lamine, prima separate, che costituivano il setto interatriale (25/30% degli individui ha ancora comunicazione non significativa, non patologica se piccola)
- I condotti (\a{aranzio} tra iliaca e cava e \a{botallo} tra polmonare e aorta) non sono significativamente più attraversati dal sangue, siccome la differenza pressoria rende maggiormente conveniente per il sangue attraversare vasi di calibro maggiore (pes, aorta) ⇒ si atrofizzano e rimangono come legamenti
    - \tol{legamento arterioso} tra polmonari di sinistra e aorta, residuo del dotto di botallo
    - \tol{legamento rotondo} a livello del fegato, residuo della vena ombelicale
    - \tol{legamenti ombelicali laterali}, residui delle arterie ombelicali, ai lati della vescica

\newpage

[^sat]: Questo spiega come mai per i neonati ci sia una scala di saturazione accettabile sulla base del minuto di vita: nei primi minuti è accettabile una saturazione anche bassa, che cresce nei primi 10/15 minuti di vita del neonato per arrivare poco sotto alla saturazione classica anche per gli adulti.

    | Minuto di vita | SpO~2~ __preduttale__ (arto dx) accettabile   |
    | ---            | ---                                           |
    | 1              | 60 - 65                                       |
    | 2              | 65 - 70                                       |
    | 3              | 70 - 75                                       |
    | 4              | 75 - 80                                       |
    | 5              | 80 - 85                                       |
    | 10             | 85 - 95                                       |

    _A 10', una differenza tra SpO~2~ pre e post duttale > 3% è patologica_
