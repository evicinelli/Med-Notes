Anatomia 1
Anno 2011/12
Prof.sse Anna Maria Billi, Lucia Manzoli

A cura di: Muccioli Lorenzo
1

2

INDICE
Cranio

4

Apparato Respiratorio

25

Arto Superiore

46

Arto Inferiore

64

Torace e Dorso

83

Apparato Cardiovascolare

95

Apparato Linfatico

110

Anatomia Microscopica

116

3

CRANIO
Il cranio è indubbiamente la porzione dello scheletro che nel corso della filogenesi ha subito i maggiori
cambiamenti. Accoglie l'encefalo e gli organi di stato acustici. Le ossa del cranio prima andavano a
contornare una porzione del primitivo intestino.
Il cranio ha indubbiamente funzione protettiva ma non solo, è anche una struttura rigida adatta a
sopportare forze di trazione.

NEUROCRANIO
Osso frontale
È un osso impari, posto in posizione mediana, che va a chiudere in alto la scatola cranica ma che partecipa
anche alla costituzione della cavità orbitaria (fa parte quindi sia di neuro che splancnocranio).
È posto superiormente all'osso mascellare, all'osso etmoide e all'osso sfenoide.
Considerando la base cranica osserviamo che l'osso frontale partecipa al neurocranio, si troverà
anteriormente all'osso sfenoide.
Partendo dal piano mediano e spostandosi in direzione mediolaterale l’osso frontale si articola con:
Osso nasale -> processo frontale dell'osso mascellare -> osso lacrimale -> Etmoide (posteriormente con lo
sfenoide) -> osso zigomatico.
Faccia Anteriore Esocranica
È costituita per la gran parte dalla porzione squamosa, sottile, che va a formare la fronte.
In posizione mediana presenta la glabella, una superficie rilevata. Talvolta questa presenta, in posizione
mediana, il residuo della sutura metopica (residuo dell'articolazione con il frontale controlaterale).
Ai lati troviamo le bozze frontali, due rilievi che sono più o meno evidenti in base alla variabilità individuale.
La restante superficie è liscia e convessa.
Faccia Orizzontale Esocranica
Si nota subito la presenza di un'incisura a U rovesciata, l' incisura etmoidale, che a livello di margine
anteriore, in posizione mediana, presenta la spina nasale, un lungo processo.
Ai due lati anteriori di questa incisura troviamo gli orifizi del seno frontale.
I margini dell'incisura etmoidale non sono lisci e presentano le emicellule frontali, una serie di concavità tra
loro delimitate da lamine ossee che si completeranno con le cellule etmoidali.
Sempre a livello di questi due margini troviamo due docce, tra loro parallele, che vanno a tagliare
trasversalmente il margine etmoidale, e che formeranno con l’articolazione i due canali etmoidali.
Lateralmente troviamo una superficie concava, che rappresenta il tetto delle cavità orbitarie.
Medialmente essa presenta una superficie appiattita che corrisponde alla fossetta trocleare (subito
lateralmente all'incisura etmoidale), che da inserzione al tendine attraverso il quale decorre il
tendine del muscolo obliquo dell'occhio. Lateralmente ritroviamo una fossa ancora più profonda, la
fossa lacrimale, dove è accolta la ghiandola lacrimale.
Faccia Posteriore Endocranica
Presenta nei 3/4 superiori una concavità rivolta verso l'indietro, il 1/4 restante presenta invece una
convessità verso l'alto (corrispondente alla concavità anteriore della volta delle cavità orbitarie).
Sul piano mediano, anteriormente, troviamo il foro cieco, che non oltrepassa lo spessore dell'osso, dove vi
sarà un prolungamento della falce cerebrale.
Dal foro cieco emerge una cresta frontale diretta in alto e indietro che si apre e va a delimitare il solco del
seno sagittale superiore, di dimensioni sempre più ampie e delimitato da due labbri.
Ai lati del solco la superficie è concava e presenta qualche irregolarità, determinate dal fatto che in questa
porzione poggiano i lobi frontali del cervello, le quali circonvoluzioni lasciano l'impressione sull'osso.
Queste impressioni le ritroviamo anche sulla convessità del 1/4 inferiore.
Margine Anteriore Separa faccia anteriore da faccia orizzontale.
Sul piano mediano, come si diceva prima, ritroviamo la spina nasale, che si articolare con le 2 ossa nasali.
Subito a lato ritroviamo il margine sovraorbitario, che contorna la porzione superiore della cavità orbitaria.
Il 1/3 mediale di questo margine appare smusso, arrotondato, mentre i 2/3 laterali di questo margine sono
acuminati e sporgenti. Al punto di incontro tra 1/3 mediale e 2/3 laterali troviamo l' incisura sovraorbitaria,
4

che in alcuni individui è foro sovraorbitario, da cui usciranno i vasi ed i nervi sovraorbitari.
L'estremità laterale del margine sovraorbitario presenta una superficie piuttosto discontinua (processo
zigomatico), a livello della quale vi è l'articolazione con l'osso zigomatico.
Margine superiore
Va a costituire la sutura coronale con le ossa parietali che si trovano posteriormente all'osso frontale, a
livello di calotta.
Margine posteriore Endocranico
Si va ad articolare con le piccole ali dell'osso sfenoide.

Struttura Interna - Seni frontali.
Si trovano a livello della porzione più spessa dell'osso frontale.
Sono solitamente delimitati da una laminetta ossea. Talvolta occupano l'intera arcata sovraorbitaria,
talvolta sono di dimensioni molto piccole. La parete ossea posteriore al seno è molto molto sottile, in caso
di una sinusite violenta l'accesso all'encefalo non è difficile.
Funzioni. Questi seni indubbiamente servono ad alleggerire il cranio ma hanno anche la funzione di
condizionamento dell'aria.
In sezione parasagittale lateralmente al setto nasale si può osservare la parete laterale delle cavità nasali. Il
seno frontale non ha accesso diretto alle cavità nasali ma sfrutta un passaggio a livello di osso etmoide,
l'infundibolo (una via situata nella porzione anteriore del labirinto etmoidale), e si aprirà a livello di meato
medio.

Osso Etmoide
è un osso impari e mediano che partecipa al neurocranio, alle cavità orbitarie e soprattutto alla costituzione
delle cavità nasali.
Topografia. Inferiormente all'osso frontale, Posteriormente all'osso mascellare e Anteriormente all'osso
sfenoide.
Presenta una lamina verticale che viene intersecata da una lamina orizzontale. Le 2 porzioni che troviamo ai
lati sono i labirinti etmoidali, o masse laterali, che sono appesi ai lati della lamina orizzontale.
Lamina verticale/perpendicolare.
è liscia e non presenta strutture particolari. L'intersezione con la lamina orizzontale mi permette di dividerla
in 2 parti, una superiore ed una inferiore più estesa.
Porzione superiore. è endocranica e presenta un processo noto come crista galli,
che sporge
all' interno della cavità cranica e darà inserzione alla falce cerebrale.
Porzione inferiore. è più estesa ed andrà a costituire buona parte del setto nasale
osseo, liscio,
completato inferiormente dal vomere.
Lamina orizzontale/cribrosa.
è visibile osservando la base endocranica ma anche esocranicamente come volta delle cavità nasali. Si
adatterà all'incisura etmoidale dell'osso frontale.
In posizione mediana si staccherà la crista galli.
Risulta interamente perforata da tanti piccoli orifizi, dai quali passano i filuzzi che andranno a costituire il
nervo olfattivo. A causa di questi numerosi fori possiamo chiamarla anche lamina cribrosa.
Labirinti etmoidali / Masse Laterali.
Sono poste ai lati della lamina cribrosa. Paragonabili ad una struttura cubica, con 6 facce.
Faccia superiore. Presenta delle emicellule che, con l'articolazione con il margine del frontale, portano alla
formazione di cellule complete. Non è visibile endocranicamente.
Questa faccia è percorsa da due solchi, trasformati in canali etmoidali anteriore e posteriore
dall'articolazione con il frontale.
Faccia laterale / Lamina papiracea. Va a costituire parte della parete mediale delle cavità orbitarie. Si
articola Anteriormente con l'osso lacrimale, Inferiormente con l'osso mascellare e Posteriormente con
l'osso sfenoide.
Il secondo nome deriva dal fatto che questa lamina è talmente sottile e delicata da essere quasi trasparente.

Faccia mediale. È rivolta verso la lamina perpendicolare e partecipa alla costituzione della parete laterale
5

delle cavità nasali. Da questa faccia originano due laminette ossee che aggettano nelle cavità nasali, i
cornetti o conche nasali. Il cornetto nasale superiore è molto piccolo e lo ritroviamo solo nella metà
posteriore della faccia mediale. Il cornetto nasale medio occupa invece l'intera estensione della faccia
mediale.
Faccia anteriore. Si articola con l'osso lacrimale. Anche questa faccia presenterà emicellette separate da
sottili laminette ossee, completate proprio dall'osso lacrimale.
Faccia posteriore. Si articola con l'osso sfenoide.
Faccia inferiore. Si articola con l'osso mascellare. Emerge il processo uncinato, che descrive una curva
portandosi verso l'indietro e medialmente, andando a delimitare lo hiatus semilunare.
Struttura Interna. I labirinti etmoidali dell'osso etmoide sono tutti pneumatici, al loro interno troviamo una
serie di cellule etmoidali: cavità delimitate da sottili lamine ossee.
Queste sono distinte in cellule etmoidali anteriori, medie e posteriori e saranno tutte connesse
direttamente alla cavità nasale.
Le cellule etmoidali anteriori si aprono nello hiatus semilunare insieme al seno frontale, nel meato medio.
Le cellule etmoidali medie si aprono in parte subito sotto al cornetto medio ed in parte sopra il cornetto
medio.
Le cellule etmoidali posteriori sono quelle più in alto e si aprono nel meato superiore.

Osso Sfenoide
Anch'esso impari e mediano, molto complesso tridimensionalmente.
è visibile in diverse vedute del cranio. Si pone inferiormente e posteriormente all'osso frontale. Si pone
posteriormente anche all'osso etmoide e all'osso palatino.
Veduta endocranica. Va ad occupare parte della fossa anteriore e media.
Anteriormente. Osso frontale e osso etmoide. Posteriormente. Osso occipitale. Lateralmente. Ossa
temporali.
Veduta esocranica.
Anteriormente. Osso palatino. Posteriormente. Osso occipitale. Lateralmente. Ossa temporali.
Veduta anteriore. Partecipa a formare la parete posteriore delle cavità orbitarie.
Veduta laterale. Risulta in parte nascosto dall'arcata zigomatica e si trova inferiormente a frontale e
parietale e anteriormente alla squama del temporale.
Vi è un corpo centrale da cui dipartono 2 coppie di ali e una coppia di processi pterigoidei.

Corpo centrale.
È paragonabile ad un cubo, 3 facce sono endocraniche, 2 esocraniche e 1 non è visibile.
Faccia superiore Endocranica
Il margine anteriore si va ad articolare con la lamina cribrosa dell'etmoide.
Anteriormente troviamo il giogo sfenoidale, una superficie piatta. Su questa superficie possiamo
riconoscere due piccole docce parallele tra loro, dove si adagia il nervo olfattivo che lascia la sua impronta.
Posteriormente vi è il solco del chiasma ottico, disposto trasversalmente, su cui si appoggerà il chiasma
ottico, dato dall'incrocio parziale delle fibre del nervo ottico.
Posteriormente vi è una porzione rettangolare che corrisponde alla sella turcica. Questa ha come limite
anteriore il tubercolo della sella, subito indietro a questo vi è la fossetta ipofisaria, dove è accolta l'ipofisi.
Il limite posteriore è dato dal dorso della sella, una laminetta ossea che si porta in alto e verso l'avanti. Le
due estremità del dorso della sella si prolungano nei processi clinoidei posteriori.
Facce laterali Endocraniche
Dalla facce laterali emergono le grandi ali superiormente ed anteriormente e le piccole ali inferiormente e
posteriormente. Nella restante superficie libera vi è il solco dell'arteria carotide interna, dove si appoggia
la carotide interna. L’arteria carotine interna inizialmente è verticale, poi piega in avanti per portarsi anteriormente
ed in seguito piegherà nuovamente in alto (S).

Faccia inferiore Esocranica
Presenta in posizione mediana la cresta sfenoidale inferiore, che si va ad articolare con il vomere. Questa
articolazione è una schindilesi. è particolare perchè il vomere, superiormente, si sdoppia in due ali. Questa V si va ad

6

incastrare con la cresta sfenoidale inferiore.

Subito lateralmente alla cresta è presenta una doccia, anch'essa disposta sagittalmente, che viene
completata e diviene canale faringeo quando allo sfenoide si articola la lamina verticale dell'osso palatino.
Vi passerà uno dei 14 rami dell'arteria mascellare interna. Contribuisce inoltre a formare il foro sfenopalatino.
Faccia anteriore Esocranica
Presenta in posizione mediana una cresta sfenoidale anteriore che, unendosi a quella inferiore, porta alla
formazione del rostro, una porzione particolarmente sporgente. Questa cresta si andrà ad articolare con la
lamina perpendicolare dell'etmoide, completando la porzione ossea del setto nasale.

Lateralmente alla cresta vi è prima una porzione liscia e poi, subito lateralmente ritroviamo le aperture dei
seni sfenoidali.
Ancora lateralmente ritroviamo una superficie articolare irregolare che si articolerà con la faccia posteriore
dei labirinti etmoidali. Siamo quindi a livello di parete posteriore delle cavità nasali.
Faccia posteriore
È in continuità con la porzione basilare dell'osso occipitale mediante una sinostosi (risultato dell'evoluzione
di una sincondrosi).

Piccole Ali
Dipartono in posizione anterosuperiore dalle facce laterali del corpo, mediante due radici.
La radice superiore è piuttosto sottile mentre quella inferiore è più spessa. Nell'unirsi le due radici vanno a
delimitare il foro ottico, che da passaggio a nervo ottico e arteria oftalmica.
Hanno forma triangolare e sono sottili e appiattite.
Faccia superiore. È endocranica con nulla di rilievo.
Faccia inferiore. Partecipa a costituire la parte posteriore del tetto della cavità orbitaria.
Margine anteriore. Si articola con l'osso frontale.
Margine posteriore. è concavo ed è libero e si prolunga posteriormente a formare il processo clinoideo
anteriore. Forma il limite superiore della fessura orbitaria superiore.

Grandi Ali
Faccia superiore. endocranica. È del tutto concava perché vi si appoggiano i lobi temporali.
Faccia anteriore/orbitaria. esocranica. È quadrangolare e rappresenta la grande parte della parete
posteriore delle cavità orbitarie. Il margine inferiore di questa delimita superiormente la fessura orbitaria
inferiore.
Faccia laterale. esocranica. Ritroviamo una cresta infratemporale che separa una superficie temporale
superiore, verticale, che concorre a formare la fossa temporale ed una superficie infratemporale inferiore,
orizzontale, che concorre a formare la fossa infratemporale.
Margine anteriore. All’incontro delle due facce esocraniche, anteriore e laterale. Si va ad articolare con
l’osso zigomatico.
Margine laterale. È concavo. Si va ad articolare in alto con l’osso parietale per una piccola parte, mentre la
restante parte molto più estesa si articola con la squama dell’osso temporale (sutura squamosa).
Margine mediale. È convesso. In parte corrisponde al punto di emergenza della grande ala. Anteriormente
si articola con il frontale. Vi è poi una porzione libera che va a delimitare inferiormente la fessura orbitaria
superiore. La porzione posteriore di questo margine delimita insieme ad osso temporale e porzione basale
dell’occipitale il foro lacero, così detto perché i margini sono seghettati. Nel vivente questo è chiuso da
fibrocartilagine ed è attraversato dal piccolo nervo vidiano.
Osserviamo in sequenza anteroposteriore 3 fori:
-Foro rotondo. Da passaggio al nervo mascellare.
-Foro ovale. Da passaggio al nervo mandibolare.
-Foro spinoso. Da passaggio all’arteria meningea media.
All’incontro del margine mediale con il margine laterale si ha un processo, la spina angolare/sfenoidale,
che si va ad incastrare tra la porzione squamosa e la porzione petrosa del temporale.

7

Processi pterigoidei. Esocranici
Sono rivolti verso il basso.
1 Anteriormente.
La base è costituita da 2 radici:
- Radice laterale. È di dimensioni maggiori e si stacca dalla superficie inferiore della grande ala dello
sfenoide.
- Radice mediale. Si stacca dalla parte laterale della faccia inferiore del corpo sfenoidale.
Con la confluenza delle due radici viene delimitato il canale pterigoideo, che è disposto orizzontalmente.
La superficie anteriore della base del processo pterigoideo costituisce la parete posteriore della fossa
pterigomascellare o pterigopalatina.

Dalla base si dipartono due lamine, che inizialmente sono unite a livello di margine anteriore mentre più
inferiormente divergono delimitando l’incisura pterigoidea, completata in basso dal processo piramidale
dell’osso palatino.
2 Posteriormente.
Lamina mediale. È piuttosto sottile e presenta due superfici:
-Faccia mediale. Forma la porzione più posteriore della parete laterale delle cavità nasali. Con il suo
apice arriva alla volta della cavità orale.
-Faccia laterale. Partecipa alla costituzione della fossa pterigoidea.
-Margine posteriore. È tagliente e superiormente presenta una fossetta scafoidea che da inserzione
al
muscolo tensore del velo palatino (del palato molle). Inferiormente si appuntisce e forma l’
uncino pterigoideo, che permetterà il passaggio del tendine del muscolo tensore del velo
palatino, che raggiunge il palato duro e andrà a costituire l’aponeurosi palatina.
Lamina laterale. È più estesa ed è di forma quadrangolare.
-Faccia mediale. Partecipa alla costituzione della fossa pterigoidea.
-Faccia laterale. La si vede osservando il cranio in proiezione laterale. Vi è l’inserzione di un
importante
muscolo masticatore.

Struttura interna - Seno sfenoidale.
Le aperture si trovano a livello di faccia anteriore e sboccano al limite posteriore della cavità nasale, nella
volta, a livello di recesso sfenoetmoidale, tra cornetto superiore e lamina cribrosa dell’etmoide.

8

Osso Occipitale
Un altro osso impari e mediano, che delimita posteriormente ed inferiormente la scatola cranica.
Si dispone posteriormente e inferiormente alle due ossa parietali.
In veduta inferiore lo troviamo posteriore all’osso sfenoide.
Rispetto alle 2 ossa temporali è disposto inferiormente.
Ha forma di losanga (rombo) dove distinguiamo una faccia esocranica ed una endocranica.

Faccia esocranica
Ciò che appare subito è la presenza in posizione mediana del grande foro occipitale (35x30), che da
passaggio al midollo spinale. Questo foro mi permette di dividere l’osso in 4 porzioni
Parte basilare. Anteriormente al grande foro occipitale.
Presenza in posizione mediana del tubercolo faringeo, che da inserzione alla fascia faringobasilare. Ai lati e
anteriormente da inserzione ai muscoli piccolo e grande retto anteriore del collo.
Condili occipitali. Ai lati del grande foro occipitale.
Sono due importanti strutture elissoidali con asse diretto da dietro in avanti e lateromedialmente. Essi si
vanno ad articolare con le faccette articolari superiori dell’atlante.
Posteriormente al condilo troviamo il canale condiloideo. Questo presenta forte variabilità individuale, può
infatti essere a fondo cieco o non esserci affatto. Quando è presente da passaggio da una vena emissaria che dal cuoio
capelluto drena a livello di un seno venoso.

Squama. Posteriormente al grande foro occipitale.
È convessa e presenta in posizione mediana, grosso modo al centro, la protuberanza occipitale esterna.
Da questa dipartono orizzontalmente, sia a destra che a sinistra, le due linee nucali superiori destra e
sinistra. Su queste in posizione mediana si inserisce il muscolo trapezio e lateralmente lo sternocleidomastoideo.
Talvolta superiormente si può trovare anche una linea nucale suprema.
Dirigendosi inferiormente troviamo la cresta occipitale esterna, in posizione mediana, che termina a livello
del grande foro occipitale e che da attacco al legamento nucale.
Circa al suo punto medio troviamo le linee nucali inferiori destra e sinistra, parallele alle superiori.
La superficie è estremamente rugosa, visto che si inseriscono muscoli profondi e superficiali del collo.

Faccia endocranica
-Porzione basilare
È in continuità con la faccia posteriore del corpo dello sfenoide. Nell’insieme si forma una superficie liscia
con una concavità, una sorta di doccia. Nell’insieme parliamo di clivo, che è quindi composto sia dalla
porzione basilare dell’occipitale che dalla faccia posteriore del corpo dello sfenoide. Su di esso si adagia il
tronco encefalico.
-Porzioni laterali
Si ritrova il canale dell’ipoglosso che decorre trasversalmente rispetto al condilo, nella faccia mediale della
superficie endocranica, dal quale uscirà il nervo ipoglosso (XII nervo cranico). Al di sopra di questo canale
ritroviamo il processo giugulare, una superficie rilevata.
(torcolare di erofilo)
-Squama
Nel punto di mezzo abbiamo la protuberanza occipitale interna, che è la sede di arrivo di solchi disposti
ortogonalmente. Superiormente viene raggiunta dal solco del seno sagittale superiore, che accoglie un
seno venoso della dura madre, che accoglie il sangue refluo dalla circolazione cerebrale. A livello della
protuberanza si origina il solco del seno trasverso.
Il seno sagittale superiore il più delle volte continua direttamente con il seno trasverso di destra, ma talvolta anche
con il seno trasverso di sinistra.

Inferiormente si prolunga la cresta occipitale interna, che raggiunge il grande foro occipitale.
Considerando i solchi e la cresta riconosciamo 2 coppie di fosse:
-Fosse cerebrali. Sono le fosse superiori e accolgono i lobi occipitali dell’encefalo.
-Fosse cerebellari. Sono le fosse inferiori che accolgono i lobi del cervelletto.
Margini superiori. Si vanno ad articolare con le due ossa parietali nella sutura lambdoidea.
Margini anteriori/mastoidei. La porzione superiore si articola con la porzione mastoidea dell’osso
temporale.
9

A livello del punto medio ritroviamo l’incisura giugulare (che diventa foro giugulare con l’articolazione con
il temporale). La porzione inferiore si articola con la porzione petrosa dell’osso temporale.

Osso Parietale
È pari e simmetrico e contribuisce ampliamente alla formazione della scatola cranica.
È articolato in avanti con l’osso frontale, in basso con il temporale e lo sfenoide, indietro con l’osso
occipitale.
In alto, sulla linea mediana, è articolato con l’osso parietale controlaterale.
Faccia esterna. Convessa e liscia. È percorsa dall’avanti all’indietro da due linee:
Linea temporale superiore, che da inserzione alla fascia temporale.
Linea temporale inferiore, che da inserzione al muscolo temporale.
Faccia interna. Concava. È percorsa dal basso verso l’alto e l’avanti da un emisolco che insieme a quello
dell’osso controlaterale forma il solco per il seno sagittale superiore. In prossimità del solco sono visibili
piccole depressioni, le fosse granulari (di Pacchioni), che accolgono le granulazione aracnoidali.
Questa faccia presenta inoltre numerosi solchi dell’arteria meningea media, lasciati dall’arteria omonima.
Margine superiore/parietale. È dentellato e forma la sutura sagittale con l’osso controlaterale.
Margine anteriore/frontale. È dentellato e si articola con l’osso frontale formando la sutura coronale.
Margine inferiore/squamoso. È tagliato a sbieco a spese del tavolato esterno e si articola con la parte
squamosa dell’osso temporale nella sutura squamosa.
Margine posteriore/occipitale. È dentellato e forma con l’osso occipitale la sutura lambdoidea.

10

Osso Temporale
È un osso pari e simmetrico che completa lateralmente ed inferiormente la base cranica.
Si viene a trovare dietro lo sfenoide, inferiormente al parietale e anteriormente e lateralmente
all’occipitale.
Quest’osso deriva da 4 abbozzi separati che si uniscono nel corso dello sviluppo.
La porzione squamosa è la più espansa e sottile e completa la parete laterale. In posizione mediale rispetto
a questa ritroviamo la porzione petromastoidea. Si aggiunge in posizione laterale la porzione timpanica.
L’ultima porzione è il processo stiloideo, che si fissa al temporale in una fase successiva.
La porzione timpanica, che prima era solo un anello incompleto, si espande in direzione mediale,
diventando una cilindro al quale manca la porzione superiore, e andando ad avvolgere la base del processo
stiloideo.

Porzione petromastoidea
Internamente presenta gli organi di stato acustici (orecchio interno).
Può essere paragonata ad una piramide quadrangolare, con una base posta lateralmente e indietro ed un
apice posto in avanti e medialmente. (direzione da dietro in avanti lateromediale).
Avremo quindi 4 facce, di cui 2 endocraniche e 2 esocraniche.
Faccia superiore Endocranica
Dall’avanti all’indietro in direzione mediolaterale (dall’apice alla base).
L’apice della piramide presenta una impronta del nervo trigemino per il voluminoso ganglio di Gasser.
Posteriormente troviamo un orifizio e il solco per il nervo grande petroso e subito a lato l’orifizio e il solco
per il nervo piccolo petroso.
Posteriormente troviamo l’ eminenza arcuata, un rilievo dato dal canale semicircolare superiore che
sporge.
Lateralmente e posteriormente all’eminenza arcuata troviamo Tegmen Tympani, una porzione ossea
estremamente sottile che copre l’orecchio medio.
Faccia posteriore Endocranica
È verticale. Presenta circa al centro il meato acustico interno, un foro molto evidente dal quale passano i
nervi vestibolare, cocleare e facciale. Subito posteriormente troviamo l’acquedotto del vestibolo, un altro
forellino dal quale passa un sacco endolinfatico del labirinto membranoso.
Posteriormente ancora ritroviamo il profondo solco del segno sigmoideo.
Faccia laterale Esocranica
Risulta ricoperta in gran parte dall’osso timpanico che si è espanso, ne vediamo solo una piccola porzione.
Ritroviamo sovrapposti due canali che hanno la stessa direzione e che giungono all’orecchio medio.
Il canale superiore da passaggio al muscolo tensore del timpano, il canale inferiore da passaggio alla tuba
uditiva, che mette in comunicazione orecchio medio con rinofaringe. (guardando osso di profilo)
Faccia inferiore Esocranica
La si ritrova guardando la base cranica esocranicamente.
L’apice della piramide presenta il foro carotico interno, con un profilo irregolare, attraverso il quale si farà
endocranica l’arteria carotide interna. Questo è il foro di sbocco del canale carotico, che decorre all’interno
della porzione mediale della piramide. L’arteria carotide interna, verticale, piega di 90° all’entrata del foro carotico
esterno e si porta orizzontale seguendo la direzione della piramide. Arrivata all’apice compie nuovamente una curva di
90° verso l’alto. Una volta entrata si appoggerà sulla faccia laterale del corpo dello sfenoide.

A lato e indietro del foro carotico interno ritroviamo una superficie ruvida, che darà inserzione al muscolo
elevatore del velo palatino.
Posteriormente ritroviamo il foro carotico esterno.
Posteriormente a quest’ultimo ritroviamo la fossa giugulare, che all’interno dello stesso individuo può
avere profondità e dimensioni diverse nelle 2 ossa temporali. Accoglie il bulbo superiore della vena
giugulare interna, che parte dal foro giugulare.
Subito a lato della fossa giugulare emerge il processo stiloideo. Questo è acuminato ed aguzzo ed è rivolto
verso l’avanti. Da inserzioni a legamenti e muscoli, chiamati insieme fascietto bianco-rosso di Riolano.
Il fascietto è formato da 3 muscoli: stiloglosso, stilofaringeo e stiloioideo e 2 legamenti: stiloioideo e stilomandibolare.

11

Dietro al processo stiloideo troviamo il foro stilomastoideo, che è l’apertura esterna del canale del nervo
facciale, attraversato dal nervo omonimo, che uscirà quindi a questo livello.
Ancora più indietro, a livello di base della piramide, ritroviamo il processo mastoideo, sul quale vi è un’
inserzione del muscolo sternocleidomastoideo. Medialmente a questo processo vi sono solchi, uno di
fianco all’altro. Il solco più laterale è il solco digastrico. Il solco più mediale è il solco dell’arteria occipitale.
Margine superiore Tra la faccia superiore e la faccia posteriore
È scavato dal solco del seno petroso superiore.
Margine inferiore Tra la faccia laterale e la faccia inferiore
È scavato dal solco del seno petroso inferiore.
Margine anteriore Tra la faccia superiore e la faccia laterale
A livello di apice della piramide partecipa alla costituzione del foro lacero, in corrispondenza del foro
carotico interno. Essendo chiuso nel vivente l’arteria carotide interna vi si adagia sopra. L’altra parte di
margine anteriore si va ad articolare con la porzione posteriore del margine mediale della grande ala dello
sfenoide.
Margine posteriore Tra la faccia posteriore e la faccia inferiore
Nel suo tratto iniziale si va ad articolare con il margine laterale dell’osso occipitale.
Subito medialmente rispetto alla fossa giugulare ritroviamo l’incisura giugulare, che affrontata all’incisura
omonima portata dall’occipitale va a delimitare il foro giugulare, dal quale fuoriesce la vena giugulare
interna.
La restante parte di margine si va ad articolare con il margine della squama del temporale.
A livello di base cranica il seno sigmoideo ed il seno petroso inferiore si aprono nel foro giugulare. In pratica tutta la
circolazione reflua dell’encefalo è drenata dalla vena giugulare interna, che passa a livello del foro giugulare.

Porzione squamosa
Superficie esocranica
È la porzione più espansa e si pone lateralmente rispetto alla porzione petromastoidea.
Ritroviamo l’emergenza del processo zigomatico, che fa sì che questa faccia esocranica del temporale
possa essere divisa in:
- Squama propriamente detta. È la porzione che sta sopra al processo zigomatico. Si porta in alto e
termina con un margine tagliato di sbieco per la sutura squamosa. È liscia e senza strutture di
rilievo e partecipa alla fossa temporale.
- Porzione retromeatale. Situata al di sotto del processo zigomatico e posteriormente al meato
acustico esterno. Da questa ha origine la spina soprameatale, una sporgenza acuminata proprio
dietro al meato acustico, che è punto di repere per gli interventi alla mastoide.
Osserviamo infine un’ultima porzione, sempre di pertinenza della squama ma con direzione orizzontale, la
Porzione orizzontale di squama. (meglio osservabile ruotando il temporale di 90°; anteriore al meato esterno)
In questa porzione ritroviamo diverse strutture, osserviamole in senso anteroposteriore.
Notiamo dapprima la presenza della cresta infratemporale, che prosegue in avanti nell’omonima cresta
sulla faccia laterale della grande ala dello sfenoide. Anche qui la porzione superiore farà parte della fossa
temporale, mentre la porzione inferiore farà parte della fossa infratemporale.

Procedendo posteriormente riconosciamo il tubercolo articolare, una struttura fortemente convessa in
senso anteroposteriore.
Posteriormente ancora ritroviamo la fossa mandibolare, che accoglie il condilo della mandibola a bocca
chiusa.
Subito posteriormente vi è la scissura petrotimpanica (di Glaser), che separa la porzione squamosa dalla
porzione timpanica.
Una porzione orizzontale di squama formerà inoltre il tetto del meato acustico esterno.
Processo zigomatico. È diretto in avanti e si forma dalla confluenza di due radici:
-Radice trasversa (orizzontale). Corrispondente al tubercolo articolare.
-Radice longitudinale. Corrispondente alla linea temporale superiore.
Presenta due tubercoli che sporgono lateralmente.
-Tubercolo zigomatico. Rappresenta la porzione sporgente del tubercolo articolare.
12

-Tubercolo postarticolare. Posteriormente alla fossa mandibolare, a livello di margine inferiore.
Si andrà ad articolare con il processo temporale dell’osso zigomatico, completando l’arcata zigomatica.
Superficie endocranica. Ritroviamo solamente solchi dell’arteria meningea media.

Porzione timpanica
Superficie anteriore. È concava, ed andrà quindi ad ampliare la fossa mandibolare. La porzione timpanica
avrà come limite anteriore la scissura di Glaser, che andrà a dividere la concavità della fossa mandibolare in
una superficie anteriore (squamosa) articolare, ed in una posteriore (timpanica) non articolare.
Questa superficie anteriore formerà la parete anteriore del meato acustico esterno. La porzione timpanica
andrà a delimitare inoltre anche il pavimento e gran parte della parete posteriore del meato acustico
esterno.
(si ricorda che il tetto è invece dato da una porzione orizzontale della squama)

L’osso timpanico si prolunga medialmente ad abbracciare la base del processo stiloideo.

Struttura Interna
La porzione petromastoidea è estremamente complessa. Al suo interno ha il labirinto osseo che accoglie gli
organi di stato acustici, nella porzione della piramide inoltre troviamo il canale carotico ed il canale per il
nervo facciale.
La porzione mastoidea presente un elevato numero di cellule mastoidee, cavità ripiene di aria connesse all’
orecchio medio. Quest’ultimo si forma tra parete laterale della piramide e osso timpanico. Sono le cellule
mastoidee ad essere connesse via tuba uditiva con la parete laterale della rinofaringe.

La porzione stiloidea è semplicemente un processo (sottile ed allungato) che si espande verso il basso ed
anteriormente

13

SPLANCNOCRANIO
È la porzione anteroinferiore del cranio.
Ritroviamo 6 ossa pari: osso nasale, cornetto nasale inferiore, osso mascellare, osso lacrimale, osso
palatino, osso zigomatico.
Ritroviamo 2 ossa dispari: vomere, mandibola.

Osso Mascellare
È un osso pari e simmetrico.
Con le 2 ossa mascellari controlaterali articolate si viene a delimitare l’ apertura piriforme.
Presenta una porzione centrale dalla quale dipartono 4 processi: in alto il processo frontale, lateralmente il
processo zigomatico, inferiormente il processo alveolare, medialmente il processo palatino.
Consideriamo una parete anterolaterale, una parete posterolaterale ed una parete mediale
Faccia anterolaterale
Il limite posteriore è dato dalla cresta zigomaticoalveolare, concava, che origina dall’estremità inferiore del
processo zigomatico e si porta alla radice del 1° dente molare.
Osserviamo la fossa incisiva, posta dietro al 2° dente incisivo.
Superiormente al dente canino vi è la prominenza della radice del dente canino, che sporge.
Lateralmente (profondamente) a questa, al centro della faccia, vi è la fossa canina, una reale depressione.
Nella porzione superiore di questa fossa si apre il foro infraorbitario, che è lo sbocco del canale
infraorbitario originato nella faccia orbitaria del processo zigomatico, attraversato dai vasi e dal nervo
infraorbitari.
Faccia posterolaterale
È tutta la regione posteriore alla cresta zigomaticoalveolare.
È smussa ed arrotondata e prende anche il nome di tuberosità mascellare.
Possiamo osservare i fori alveolari, dove penetrano i nervi alveolari posteriori superiori (per i denti molari).
Questa faccia va a costituire la parete anteriore della piccola fossa pterigopalatina.
Processo zigomatico
È una piramide triangolare dove si descrivono 3 facce.
Faccia anteriore. In diretta continuità con la faccia anterolaterale.
Faccia posteriore. In diretta continuità con la faccia posterolaterale.
Faccia superiore/orbitaria. Questa va a costituire la gran parte del pavimento della cavità orbitaria.
Al punto di mezzo di questa faccia decorre il canale infraorbitario, diretto verso l’avanti. Ad
un certo punto questo canale scompare perché, portandosi anteriormente, diventa un
canale osseo completo, che si aprirà poi nel foro infraorbitario.
Margine anteriore. Formerà la parte anteromediale del margine della cavità orbitaria.
Margine posteriore. È smusso ed arrotondato. È libero e delimita inferiormente la fessura orbitaria
inferiore, insieme con il margine inferiore della faccia orbitaria/anteriore della grande ala
dello sfenoide, fessura che comunicherà con la fossa pterigopalatina.
Faccia mediale
All’unione del ¼ inferiore con i ¾ superiori ritroviamo l’emergenza del processo palatino.
Il ¼ inferiore è in continuità con il processo alveolare.
Nei ¾ superiori, in direzione anteroposteriore riconosciamo:
Anteriormente il processo frontale. Posteriormente a questo vi è il solco nasolacrimale, piuttosto
profondo, completato a canale dall’articolazione con l’osso lacrimale. Questo canale servirà a far defluire le
lacrime dalla cavità orbitaria alle cavità nasali, a livello del meato nasale inferiore, si apre infatti sotto al
cornetto inferiore.
Posteriormente ritroviamo lo hiatus del seno mascellare, di dimensioni notevoli, che è l’apertura del seno
mascellare. Questo enorme hiatus nell’osso articolato risulta di dimensioni molto minori a causa dell’
interposizione di osso lacrimale, dell’etmoide che si trova superiormente e che con il processo uncinato lo
suddivide in due parti: lo hiatus semilunare ed una porzione che nel vivente risulta chiusa da mucosa.
Infine, posteriormente vi è un ultima parte di cresta concale, dove continua ad inserirsi la conca inferiore.
Processo palatino
14

Ha forma di lamina orizzontale ed è diretto medialmente. Andrà a separare la cavità nasale dalla cavità
orale.
Faccia superiore. Costituisce il pavimento delle cavità nasali.
Medialmente l’osso si solleva e, dall’articolazione con il mascellare controlaterale, si forma
la cresta nasale. L’estremità anteriore di questa è più sviluppata e costituisce la spina
nasale anteriore. L’estremità posteriore è meno sviluppata e si articola con il vomere.
Faccia inferiore. Costituisce i 2/3 anteriori del palato duro e delimita la volta della cavità orale.
Questa appare piuttosto irregolare, presenta diverse impronte delle ghiandole salivari
minori.
Margini anteriore e laterale. In perfetta continuità con il processo alveolare.
Margine mediale. Si articola con l’osso palatino controlaterale formando la sutura palatina
mediana. Anteriormente presenta l’incisura incisiva, che va a delimitare con l’articolazione
con l’osso mascellare controlaterale, il foro incisivo, a livello di faccia inferiore del palato. Il
canale incisivo decorrendo verso l’alto si sdoppia raggiungendo ciascuna cavità nasale in
prossimità della cresta nasale. A livello di canale incisivo si realizzerà un anastomosi tra
l’arteria palatina maggiore ed un ramo dell’arteria sfenopalatina.
Margine posteriore. Si articola con la lamina orizzontale dell’osso palatino formando la sutura
palatina trasversa.
Processo frontale
È robusto e si porta verso l’alto per articolarsi con l’osso frontale.
Faccia mediale. Si nota la presenza della cresta etmoidale, disposta orizzontalmente, che si articola
con il cornetto medio dell’etmoide. Inferiormente vi è la cresta concale, che sarà il punto di
articolazione anteriore del cornetto nasale inferiore.
Margine anteriore. Presenta la cresta lacrimale anteriore, dietro alla quale troviamo l’incisura
lacrimale che, con l’articolazione con l’osso lacrimale, delimiterà la fossa del sacco
lacrimale.
Margine anteriore. Corrisponde al margine anteriore del processo palatino, a cui fa seguito l’incisura
nasale, completata poi in alto dal margine anteriore del processo frontale.
Margine posteriore. Corrisponde alla tuberosità del mascellare, è tutta arrotondata e non vi è un margine
netto. Nell’osso articolato va a costituire la parete anteriore della fossa pterigopalatina.
Margine superiore. Corrisponde al margine posteriore del processo frontale, che si va ad articolare con
l’osso lacrimale. Indietro, continua come margine posteriore della faccia orbitaria, che si articola con la
lamina papiracea della massa laterale dell’etmoide. Troveremo infine l’articolazione con il processo
orbitario dell’osso palatino.
Margine inferiore. Corrisponde al processo alveolare.
Processo alveolare
Accoglie i denti dell’emiarcata alveolare superiore. Appare come un rilievo arcuato, a forma di ferro di
cavallo, che articolandosi con il processo alveolare del lato opposto, costituisce l’ arcata alveolare
superiore.
Struttura interna – Seno mascellare. È un grandissimo seno presente per tutto il corpo dell’osso
mascellare. Il suo ostio, nel vivente, risulta a livello di hiatus semilunare, nel meato medio.

15

Osso Palatino
Situato posteriormente all’osso mascellare e anteriormente rispetto allo sfenoide.
Ha forma di L e presenta una lamina orizzontale ed una lamina verticale.
All’incontro delle due lamine si ha il processo piramidale.

Lamina orizzontale
La faccia superiore è piuttosto liscia. La faccia inferiore costituisce il 1/3 posteriore del palato duro. Il
margine anteriore si articola con il processo palatino del mascellare. Il margine mediale si articola con l’osso
controlaterale. Il margine posteriore è libero e darà inserzione al palato molle.

Lamina verticale
Faccia mediale. Si ritrova la prosecuzione della cresta concale per l’articolazione con il cornetto inferiore.
Questa faccia completa posteriormente la parete laterale delle cavità nasali.
Faccia laterale. Si articola posteriormente con lo sfenoide e risulta poco visibile. Partecipa alla costituzione
della fossa pterigopalatina, della quale costituisce la porzione più profonda.
Margine superiore. Presenta il processo orbitario, che partecipa alla formazione della parete inferiore della
cavità orbitaria. Presenta poi un’ incisura sfenopalatina, che diventa foro sfenopalatino quando questa
lamina si articola con la porzione laterale della faccia anteriore del corpo dello sfenoide. Da qui passeranno
i vasi sfenopalatini.
Processo piramidale
Va a completare l’incisura pterigoidea, compresa tra le due lamine dei processi pterigoidei.
Presenta i fori palatini minori per i vasi e nervi palatini minori.
All’emergenza di questo processo si trova il foro palatino maggiore, anteriore ai minori, per i vasi e nervi
palatini maggiori.

Osso Zigomatico
È un osso pari posto nella parte superolaterale dello scheletro della faccia; è in rapporto, medialmente con
il mascellare, superiormente con il frontale, posteriormente con il temporale e con lo sfenoide.
Faccia laterale. È liscia e leggermente convessa e presenta il foro zigomaticofacciale.
Faccia mediale/temporale. È concava e presenta il foro zigomaticotemporale.
Margine anterosuperiore. È concavo e partecipa alla formazione delle pareti inferiore e laterale della cavità
orbitaria. Presenta il foro zigomaticoorbitario, imbocco del canale zigomatico.
Superiormente si diparte il processo frontale che si articola con il processo zigomatico del frontale.
Posteriormente si diparte il processo temporale che si articola con il processo zigomatico del temporale.
All’interno dell’osso è presente il canale zigomatico che da passaggio al nervo zigomatico. Questo ha inizio
nel foro zigomaticoorbitario e si sdoppia ad Y nei canali zigomaticofacciale e zigomaticotemporale che si
aprono nei fori omonimi delle facce laterale e temporale dell’osso zigomatico.

Osso Nasale
È un piccolo osso pari a forma di lamina quadrangolare, più stretto in alto e allargato in basso, che si trova
nella parte superiomediale della faccia, sotto al frontale e medialmente al processo frontale del mascellare.
Si articola medialmente con l’osso nasale controlaterale e insieme delimitano in alto l’apertura piriforme.

Osso Lacrimale
È piccolo osso pari, sottile, di forma quadrangolare.
È situato nella parete mediale dell’orbita, dietro al processo frontale dell’osso mascellare, davanti alla
lamina papiracea dell’etmoide, sotto all’osso frontale e sopra al corpo dell’osso mascellare.
Faccia laterale. È percorsa da un rilievo verticale, la cresta lacrimale posteriore, che continua in basso con l’
uncino lacrimale che si articola con l’osso mascellare. Davanti alla cresta vi è il solco lacrimale che, insieme
all’incisura lacrimale del processo frontale dell’osso mascellare, forma la fossa del sacco lacrimale.
Faccia mediale. Si applica al labirinto etmoidale completando le cellule etmoidali corrispondenti.
16

Vomere
È un osso impari e mediano che prende parte alla formazione del setto nasale osseo.
Margine superiore. Si sdoppia nelle due ali del vomere che delimitano il solco del vomere che accoglie il
rostro dello sfenoide, articolazione detta per schindilesi.
Margine anteriore. Si articola con la lamina perpendicolare dell’osso etmoide.

Conca Nasale Inferiore
È un osso pari, situato nella parte inferiore della parete laterale della cavità nasale.
Ha la forma di una laminetta ricurva e delimita superiormente il meato nasale inferiore.
Si articola lateralmente con le creste concali delle facce mediali del processo frontale dell’osso mascellare e
della lamina verticale dell’osso palatino.

Mandibola
È un osso impari e mediano che forma la parte inferiore dello scheletro della faccia.
Presenta un corpo anteriore, con forma di U aperta indietro, dal quale dipartono due rami mandibolari,
rivolti verso l’indietro e verso l’alto. Tra queste due porzioni si realizza l’ angolo della mandibola.

Corpo
Faccia anteriore
Sulla linea mediana si può notare superiormente il residuo della sinfisi mandibolare ed inferiormente il
tubercolo mentale, che può essere più o meno evidente.
Lateralmente vi è la presenza del foro mentale, a livello del 2° dente molare, che darà passaggio a vasi e
nervo mentali. Ancora lateralmente si può osservare la linea obliqua, che dal margine anteriore del ramo si
porta obliquamente in basso e verso l’avanti.
Faccia posteriore
In posizione mediana ritroviamo le apofisi geni, 4 piccole prominenze (2 superiori e 2 inferiori), inserzioni di
muscoli. Lateralmente, sempre a partire dal margine anteriore del ramo, si descrive la linea miloioidea,
dove anche qui si inserirà un muscolo. La presenza di questa linea mi permette di individuare
superiormente e medialmente la fossa sottolinguale (per la ghiandola salivare omonima) ed in posizione
inferiore e laterale la fossa sottomandibolare (per la ghiandola salivare omonima).
Margine inferiore. Nella sua porzione anteriore ritroviamo le due fossette digastriche, per l’inserzione del
muscolo digastrico. Questo margine si continuerà nel margine posteriore del ramo.

Ramo
Si porta verso l’indietro e verso l’alto.
Faccia laterale. Presenta inferiormente una superficie rugosa, la tuberosità masseterina.
Faccia mediale. Presenta inferiormente una superficie rugosa, la tuberosità pterigoidea. Presenta in
posizione centrale il foro mandibolare, che anteriormente è delimitato dalla lingula (o spina dello Spyx),
una piccola laminetta ossea che riduce parzialmente le dimensioni del foro. Da qui passano nervo e vasi
alveolari inferiori.
La spina dello Spyx è punto di repere per il dentista che deve anestetizzare il nervo alveolare inferiore.

Dal foro mandibolare ha origine il solco miloioideo che decorre in avanti ed in basso ed accoglie nervo e
vasi miloioidei.
Margine anteriore. Inizialmente è unico e si divide poi in due labbri, uno esterno ed uno interno. Si
completa anteriormente ed inferiormente nel corpo portando alla formazione del processo alveolare, dove
è accolta l’arcata alveolare inferiore.
Margine posteriore. È arrotondato e senza niente di particolare, si continua con il margine inferiore del
corpo.
Margine superiore. Si prolunga in alto anteriormente nel processo coronoideo, continua posteriormente
con la profonda incisura della mandibola e termina prolungandosi in alto posteriormente nel processo
condiloideo.. Alla sua estremità il processo condiloideo mostra il condilo della mandibola, la superficie
articolare coinvolta nella ATM. Questo presenta un’obliquità dall’avanti all’indietro in direzione
lateromediale. Tra condilo e processo condiloideo vi è un restringimento, il collo del condilo, a livello del
17

quale, in posizione anteromediale, ritroviamo la fossetta pterigoidea.

ATM e Muscoli masticatori
Articolazione Temporo-Mandibolare (ATM)
È una condiloartrosi doppia, perché tra i 2 capi articolari vi è interposto un disco articolare.
I 2 capi articolari non entrano in contatto tra di loro!
Parleremo quindi di articolazione condilodistale e di articolazione temporodistale.

Superfici Articolari

forma ovoidale

Mandibola
- Condilo della mandibola. Obliquo dall’avanti all’indietro in senso latero mediale.
Osso temporale
- Fossa mandibolare. Solo la porzione anteriore alla scissura di Glaser.
- Tubercolo articolare. La sporgenza estremamente convessa in senso anteroposteriore posta al
davanti della fossa mandibolare.
Le due strutture non sono armoniche, affinché lo siano il condilo dovrebbe stare sempre nella fossa
mandibolare e l’apertura boccale sarebbe di soli 15°. Risulta quindi fondamentale la presenza di un disco.

Disco Articolare
Faccia superiore. Anteriormente è concavo per adattarsi alla convessità del tubercolo articolare.
Posteriormente il disco diventa convesso per adattarsi alla concavità della fossa.
Faccia inferiore. È tutta concava per adattarsi alla convessità del condilo.

Capsula Articolare
La capsula si fisserà saldamente al margine esterno del disco articolare, andando a realizzare due
compartimenti separati; avremo anche due membrane sinoviali.
Temporale. Si inserisce anteriormente subito anteriormente al tubercolo articolare, passa poi in posizione
mediale per arrivare alla spina dello sfenoide. Posteriormente si fissa subito anteriormente alla scissura di
Glaser. Lateralmente si fissa sul tubercolo zigomatico e lungo il contorno della fossa.
Le fibre tese tra disco e temporale sono lasse e poco tenaci.
Mandibola. Si inserisce lungo tutto il collo del condilo.
Le fibre tese tra disco e collo sono molto strette e tenaci, questo significa che il disco è solidale con il
condilo, ovvero segue i movimenti di quest’ultimo.

Legamenti
Legamento temporo-mandibolare. Si stacca dal margine inferiore del tubercolo zigomatico e si attacca alla
porzione posteriore del condilo della mandibola. Può essere considerato anche un ispessimento della
capsula.
È il legamento che da più stabilità all’articolazione.
Legamento sfeno-mandibolare. Si tende dalla spina angolare dello sfenoide (superficie esocranica) e si
porta a fissarsi sulla spina dello Spyx. È un legamento a distanza piuttosto lungo come dimensioni.
Legamento stilo-mandibolare. Diparte dall’apice del processo stiloideo e si porta in basso e verso l’avanti
per inserirsi al margine posteriore dell’angolo della mandibola. È un legamento a distanza ancora più lungo.
Rafe pterigo-mandibolare. Teso dall’uncino pterigoideo all’estremità posteriore della linea miloioidea.

Muscolo Massetere
È un muscolo molto spesso, il più potente del corpo umano.
Fascio superficiale. Origina dal margine inferiore dell’arco zigomatico e dell’osso zigomatico fino al suo
processo mascellare. I fasci vanno in basso e un po’ indietro per giungere alla tuberosità masseterina, fino
all’angolo della mandibola.
Fascio profondo. Originano fibre dalla porzione posteriore dell’arcata zigomatica e dal versante interno di
18

questa. Queste fibre arrivano sulla parte superiore del ramo della mandibola (non raggiungono l’angolo).
Funzione. Essendo le fibre disposte praticamente in verticale ha funzione di serrare la mandibola.

Muscolo Temporale
Si inserisce a livello di fossa temporale. Le fibre passano profondamente all’arcata e convergono in un unico
tendine che si va a fissare al processo coronoideo (su margini anteriore e posteriore e apice).
Fibre anteriori. Sono leggermente oblique, quasi verticali e servono a serrare la mandibola.
Fibre posteriori. Hanno un andamento quasi orizzontale e servono a portare indietro il condilo mandibolare
(retrazione della mandibola).

Muscolo Pterigoideo Interno (o Mediale)
È un muscolo quadrangolare. Ha 2 origini:
La maggior parte origina a livello di fossa pterigoidea, sulla superficie mediale della lamina laterale del
processo pterigoideo. Vi è poi un fascio di fibre che origina dalla tuberosità del mascellare, lateralmente alla
lamina.
Le fibre si dirigono in basso e un po’ verso l’indietro (quasi verticalmente) andandosi a fissare sulla
tuberosità pterigoidea, a livello di superficie interna dell’angolo della mandibola.
Pterigoideo interno dal versante mediale e massetere dal versante laterale vanno a costituire una sorta di cintura che
avvolge l’angolo della mandibola.

Funzione. Il fatto che i fasci siano quasi verticali fa sì che serri la mandibola. Gioca un ruolo importante
anche nei movimenti di lateralità.

Muscolo Pterigoideo Esterno (o Laterale)
Occupa gran parte della fossa infratemporale.
Fascio superiore. Origina dalla superficie orizzontale della faccia laterale della grande ala dello sfenoide
posta al di sotto della cresta infratemporale.
Fascio inferiore. Origina dalla faccia laterale della lamina laterale del processo pterigoideo.
Si portano indietro e quasi orizzontalmente e si vanno a inserire sulla fossetta pterigoidea portata dalla
porzione anteromediale del collo del condilo (a livello dell’inserzione della capsula dell’ATM), il fascio
superiore si fissa anche alla capsula nel punto in cui essa è aderente con il disco articolare.
Funzione. Protrusione della mandibola con la contrazione omolaterale (e quindi anche protrusione del
disco).

Movimenti dell’ATM
Movimenti simmetrici. le due ATM lavorano insieme e i muscoli si contraggono insieme.
Abbiamo in questo caso protrusione e retrusione, apertura e chiusura della bocca.
Apertura della bocca. A mandibola serrata il condilo è accolto nella fossa mandibolare. In un primo
momento il condilo ruota minimamente sul disco all’interno della fossa (max 15°). Successivamente il
condilo slitta e si porta anteriormente sotto il tubercolo articolare, grazie alla trazione del muscolo
pterigoideo esterno.
Ora, non avendo più alcun impedimento meccanico, il condilo può continuare a ruotare liberamente.
Nel momento in cui dobbiamo chiudere la bocca il condilo deve ritornare nella fossa. A retrarre il condilo
sono le fibre posteriori del muscolo temporale. Per il resto a serrare partecipano muscoli massetere, fibre
anteriori del temporale e muscolo pterigoideo interno.
Movimenti asimmetrici. Sono fondamentali per poter triturare il cibo, i movimenti di lateralità permettono
di scorrere i molari li uni sugli altri. In questi un condilo resta fermo all’interno della fossa, mentre l’altro
trasla verso l’avanti, arrivando sotto al tubercolo articolare, e la mandibola si porta dal lato in cui il condilo
è rimasto fermo, quest’ultimo fa quindi da perno.
Movimenti laterali= sono permessi dalla possibilità del condilo di destra di NON lavorare simmetricamente
rispetto a quello di sinistra e viceversa. Questi movimenti

19

temporale

massetere

Base Cranica – Veduta Endocranica
Fossa cranica anteriore
È posta superiormente alla media.
Limite anteriore. È convenzionale e dipende da dove è stata fatta la sezione.
Limite posteriore. In direzione lateromediale troviamo: margine posteriore delle piccole ali dello sfenoide,
processo clinoideo anteriore e margine anteriore del solco del chiasma.
Descrizione
La fossa presenta, nella parte media, anteriormente il foro cieco e la parte iniziale della cresta frontale,
posteriormente la lamina cribrosa dell’etmoide con al centro la crista galli e ai lati le bozze frontali del
frontale. Posteriormente abbiamo il giogo sfenoidale e ai due lati le piccole ali dello sfenoide che, con il
margine posteriore libero delimitano la fessura orbitaria superiore insieme al margine mediale delle grandi
ali. Il margine posteriore delle piccole ali termina medialmente nei processi clinoidei anteriori.

Fossa cranica media
È posta superiormente alla posteriore. I 2 lati non comunicano perché in mezzo vi è la sella turcica.
Limite anteriore. Coincidente con il limite posteriore della fossa cranica anteriore.
Limite posteriore. Lateralmente si ha il margine superiore della rocca petrosa (solco del seno petroso
superiore) e medialmente il margine posteriore del dorso della sella, con i processi clinoidei posteriori.
Descrizione
Nella parte centrale della fossa descriviamo anteriormente il solco del chiasma con ai lati i due fori ottici.
Posteriormente al solco troviamo la sella turcica, formata da tubercolo, fossetta ipofisaria e dorso, con ai
lati il solco dell’arteria carotide interna. Posteriormente ritroviamo il foro lacero, in prossimità del foro
carotico interno, a livello di apice.
Le parti laterali della fossa cranica media sono formate dalle grandi ali dello sfenoide, dalla faccia superiore
della piramide e dalla faccia interna della squama del temporale. Sono fortemente concave e presentano
impressioni digitate per i lobi temporali. Vi si notano numerosi solchi, fessure e fori, dall’avanti all’indietro:
la fessura orbitaria superiore, i fori rotondo, ovale e spinoso. A lato di quest’ultimo inizia il solco per
l’arteria meningea media. Sulla piramide del temporale si trovano: (anteroposteriormente) l’impronta per il
ganglio di Gasser sull’apice; le aperture e i solchi dei nervi grande e piccolo petroso; la sporgenza
dell’eminenza arcuata e posterolateralmente la superficie piana del Tegmen Tympani.

Fossa cranica posteriore
Limite anteriore. Coincidente con il limite posteriore della fossa cranica media.
Limite posteriore. Convenzionale.
Descrizione
Al centro della fossa è visibile il grande foro occipitale, davanti al quale vi è, in posizione mediana, il clivo.
Dietro al foro prende origine la cresta occipitale interna che raggiunge la protuberanza occipitale interna.
Lateralmente alla cresta occipitale interna sono visibili due accentuate depressioni, le fosse cerebellari, che
accolgono gli emisferi cerebellari. Le fosse sono delimitate indietro e lateralmente dal solco del seno
trasverso che continua in avanti nel solco del seno sigmoideo; quest’ultimo termina in corrispondenza del
foro giugulare e presenta il foro mastoideo, incostante. Il solco del seno trasverso si continua
superiormente nel solco del seno sagittale superiore, che è mediano e delimita le due fosse cerebrali.
Lateralmente alla parte basilare dell’occipitale e al grande foro occipitale sono visibili alcuni fori e solchi.
Nella faccia posteriore della piramide del temporale sono presenti: il meato acustico interno, subito
posteriormente il piccolo acquedotto del vestibolo e sul margine inferiore il solco del seno petroso
inferiore.
Nelle parti laterali dell’occipitale sono visibili: il canale condiloideo (incostante) e il canale dell’ipoglosso.

20

Base Cranica – Veduta Esocranica
Regione Anteriore
È delimitata in avanti dall’arcata dentale mascellare, posteriormente sono visibili i processi palatini delle
ossa mascellari e le lamine orizzontali delle ossa palatine che formano il palato osseo. I processi palatini e le
lamine orizzontali sono articolati, medialmente, nella sutura palatina mediana e, tra loro, mediante la
sutura palatina trasversa. All’estremità anteriore della sutura mediana è visibile la fossa incisiva in cui sono
evidenti i fori incisivi che danno accesso ai canali incisivi. Posterolateralmente alla lamina orizzontale
dell’osso palatino si trova il processo piramidale dello stesso osso e, tra queste due conformazioni, il foro
palatino maggiore. In corrispondenza del processo piramidali sono presenti anche i fori palatini minori.

Regione Media
Posteriormente alle ossa palatine si trovano le lamine laterale e mediale dei processi pterigoidei dello
sfenoide che delimitano la fossa pterigoidea. La lamina mediale termina in basso con l’uncino pterigoideo.
Tra il margine posteriore delle lamine orizzontali delle ossa palatine e le lamine mediali dei processi
pterigoidei si trovano le aperture posteriori delle cavità nasali o coane che, sulla linea mediana, sono
separate dal vomere che si articola con la cresta sfenoidale inferiore.
Sulla linea mediana la regione è costituita quasi completamente dalla superficie esterna della parte basilare
dell’osso occipitale, dove è visibile il tubercolo faringeo.
Lateralmente troviamo una superficie quadrangolare formata da osso temporale e da grande ala dello
sfenoide, in avanti, e dalla faccia inferiore della piramide del temporale e dalle parti laterali dell’occipitale,
indietro. In queste ossa si possono descrivere: in avanti e in senso latero-mediale, la fossa mandibolare
divisa in due dalla fessura di Glaser e delimitata in avanti dal tubercolo articolare; il foro spinoso, il foro
ovale, il foro lacero e, in corrispondenza dell’apice della piramide del temporale, il foro carotico interno.
Posteriormente si trovano il foro carotico esterno, la parte timpanica del temporale, il processo stiloideo, il
foro stilomastoideo, il foro e la fossa giugulare, il foro carotico esterno, i due canali della faccia laterale
dell’osso temporale; infine, anteriormente al condilo occipitale, l’apertura esterna del canale dell’ipoglosso.

Regione Posteriore
È formata dalla parte mastoidea del temporale e dall’osso occipitale.
Anteriormente, in direzione latero-mediale, si trovano : il processo mastoideo con il solco per il muscolo
digastrico ed il solco dell’arteria occipitale (antero-posteriormente), il processo giugulare e il condilo
occipitale.
Posteriormente, sulla linea mediana, sono presenti il grande foro occipitale, la cresta occipitale esterna e la
protuberanza occipitale esterna. A livello di questa passa la linea nucale superiore, inferiormente e
parallelamente la linea nucale inferiore.

21

Volta del Cranio
È formata dall’unione delle ossa frontale, parietali e occipitale.
Appare fortemente concava e, in avanti, presenta la squama dell’osso frontale, lateralmente le ossa
parietali e posteriormente la parte superiore della squama dell’osso occipitale.
Tra il frontale e le ossa parietali è visibile la sutura coronale, tra le due ossa parietali la sutura sagittale e, tra
le ossa parietali e l’occipitale, la sutura lambdoidea.
In avanti, sulla linea mediana, è presente la cresta frontale che continua indietro con il solco del seno
sagittale superiore. Lateralmente al solco sono visibili le fossette granulari di Pacchioni e il foro parietale.
Nella superficie interna sono inoltre presenti numerosi solchi vascolari.

Fori – Fessure
Foro cieco Endo
Si trova nell’osso frontale, in posizione mediana, subito prima dell’inizio della cresta frontale.
Da passaggio ad una Vena emissaria al seno sagittale superiore.
Foro ottico Endo
È delimitato dalle due radici delle piccole ali dello sfenoide.
Da passaggio a nervo ottico e arteria oftalmica.
Fessura orbitale superiore Endo
È delimitata:
- In alto. Margine posteriore delle piccole ali dello sfenoide;
- In basso. Porzione anteriore del margine mediale delle grandi ali dello sfenoide.

Fessura orbitale inferiore
È delimitata:
- In alto dal margine inferiore della faccia orbitaria o anteriore delle grandi ali dello sfenoide;
- In basso dal margine posteriore del processo zigomatico dell’osso mascellare.

Foro lacero Endo-Eso
Si trova in corrispondenza del foro carotico interno ed è delimitato da:
- Margine mediale (porzione posteriore) delle grandi ali dello sfenoide;
- Margine anteriore della porzione petromasteoidea del temporale a livello di apice;
- Superficie laterale della porzione basilare dell'occipitale.
Nel vivente è chiuso da fibrocartilagine e vi passa solo il piccolo nervo vidiano, l'arteria carotide interna gli
si appoggia sopra.

Foro carotico interno Endo
Si trova sulla faccia inferiore del temporale a livello di apice.
Da passaggio all'arteria carotide interna, che si fa endocranica.

Foro carotico esterno Eso
Si trova sulla faccia inferiore del temporale, dietro all'inserzione del muscolo elevatore del velo palatino.
Da passaggio all’arteria carotide interna, che entra nel canale carotico.

Foro stilomastoideo Eso
Si trova posteriormente al processo stiloideo.
Da passaggio al nervo facciale.

Meato acustico interno Endo
Si trova al centro della faccia posteriore della piramide del temporale ed è molto evidente.
Da passaggio ai nervi vestibolare, cocleare e facciale.

Acquedotto del vestibolo Endo
Si trova subito posteriore al meato acustico interno, è di dimensioni ridotte.
Da passaggio ad un sacco endolinfatico del labirinto membranoso.

Foro giugulare Endo
È delimitato da:
- incisura giugulare sul margine posteriore della porzione petromastoidea del temporale (subito
22

mediale alla fossa giugulare)
- incisura giugulare a livello del punto medio del margine anteriore/mastoideo dell'osso occipitale
Da passaggio alla vena giugulare interna (in uscita) e nervi IX, X, XI (glosso-faringeo, vago, accessorio).
Canale condiloideo (incostante) Endo-Eso
Si trova esocranicamente subito posteriormente al condilo mentre endocranicamente lo si può ritrovare
posteriormente al foro giugulare.
Da passaggio ad una vena emissaria.

Canale dell’ipoglosso Endo-Eso
Si trova trasversalmente e profondamente al condilo
Da passaggio al nervo ipoglosso.
Foro mastoideo (incostante) Endo-Eso
Endocranicamente si trova nel solco del seno sigmoideo. Esocranicamente si trova tra margine anteriore
dell’osso occipitale e margine posteriore della porzione mastoidea del temporale.
Da passaggio ad una vena emissaria.

Foro incisivo Eso
Si trova a livello di sutura mediana tra i margini mediali dei processi palatini delle ossa mascellari
controlaterali.
È singolo sulla faccia inferiore e doppio (uno per lato della cresta nasale) sulla faccia superiore.
A livello di canale incisivo si realizzerà un anastomosi tra l’arteria palatina maggiore ed un ramo dell’arteria
sfenopalatina.

Foro palatino maggiore Eso
Si trova tra lamina orizzontale e processo piramidale dell’osso palatino.
Da passaggio a nervi e vasi palatini maggiori.

Foro palatino minore Eso
Si trova a livello di processo piramidale dell’osso palatino, posteriormente al maggiore.
Da passaggio a nervi e vasi palatini minori.

Foro sfenopalatino
È delimitato da:
- incisura sfenopalatina sul margine superiore della lamina superiore dell’osso palatino;
- faccia inferiore dell’osso sfenoide
Da passaggio ai vasi sfenopalatini e mette in comunicazione la fossa pterigopalatina con le cavità nasali,
trovandosi a livello di parete laterale di questa.

23

Fosse esocraniche
Fossa temporale
È delimitata:
- Inferiormente dall’arcata zigomatica lateralmente e dalla cresta infratemporale medialmente,
cresta che la separa dalla fossa infratemporale;
- Superiormente e posteriormente dalla linea temporale superiore;
- Anteriormente dal processo zigomatico del frontale e dal processo frontale dello zigomatico;
- Medialmente il pavimento della fossa temporale è formato superiormente dall’ osso frontale e
dall’osso parietale (antero-posteriormente) e inferiormente dalla grande ala dello sfenoide e dalla
squama del temporale (antero-posteriormente)

Fossa Infratemporale
È delimitata:
- Anteriormente dalla la tuberosità del mascellare;
- Medialmente dalla lamina laterale del processo pterigoideo.
Anteriormente a questo vi è la fossa pterigopalatina.

-

Lateralmente dall’arcata zigomatica e dalla faccia mediale del ramo della mandibola.
Superiormente dalla cresta infratemporale, che la separa dalla fossa temporale.
Nella parete superiore ritroviamo le facce infratemporali della grande ala dello sfenoide e della porzione
orizzontale (anteriore) della squama delimitate entrambe dalla cresta infratemporale.
Ritroviamo i fori ovale e spinoso.

Fossa Pterigopalatina
È delimitata:
- Anteriormente dalla tuberosità del mascellare;
- Posteriormente dalla superficie anteriore della base del processo pterigoideo dello sfenoide;
- Medialmente dalla lamina perpendicolare dell’osso palatino, dove troviamo il foro sfenopalatino a
livello di margine superiore
Supero-anteriormente si trova la fessura orbitaria inferiore, per la comunicazione con la cavità orbitaria.
Nella parte più alta della fossa si trova il foro rotondo, che la fa comunicare con la fossa cranica media.
Nella parte superiore della base del processo pterigoideo è visibile l’ apertura anteriore del canale
pterigoideo.
La parete mediale, corrispondente alla lamina perpendicolare del palatino, presenta superiormente il foro
sfenopalatino, che la fa comunicare con le cavità nasali.

24

APPARATO RESPIRATORIO
Gli organismi più semplici assumono ossigeno che è disciolto in acqua attraverso il plasmalemma. I pesci
per esempio utilizzano le branchie, che sono esposte. Il passaggio sulla terraferma ha reso indispensabili i
polmoni.
Le superfici di scambio devono essere comunque estremamente sottili (e quindi anche molto fragili, e
disposte a disidratazione e distruzione se all'esterno) ed estese.
I polmoni in cui sono situate queste formazioni particolarmente delicate costituiscono un ambiente
protetto.
Nel nostro apparato respiratorio possiamo distinguere vie di conduzione dell'aria, in cui essa transita per
raggiungere le superfici di scambio. Le vie aeree vengono divise in superiori ed inferiori.
Vie aeree superiori: naso esterno, cavità nasale propriamente detta, rinofaringe e orofaringe.
Vie aeree inferiori: laringe, trachea, bronchi ed il successivo albero bronchiale.
L' organo deputato alla respirazione è il polmone: le superfici deputate allo scambio sono gli alveoli
polmonari, che rappresentano la terminazione di questa lunga via aerea.

Naso Esterno
È una piramide costituita da 2 superfici laterali ed una posteriore:
Setto. È costituito da una porzione ossea completata inferiormente dalla cartilagine del setto, il cui margine
inferiore, che giunge al lobulo del naso prende il nome di sottosetto).
Faccia posteriore. È quasi completamente aperta separata in posizione mediana dal setto nasale;
Superfici laterali. composte da ossa superiormente ma soprattutto da cartilagini e tessuto fibroso. I 2
margini delle superfici laterali si incontrano sulla linea mediana a costituire il dorso del naso, che sempre
termina con il lobulo, una sporgenza arrotondata.
Base. È divisa a metà dal sottosetto, le 2 aperture che si formano sono definite narici.
La lunghezza del sottosetto varia nei diversi tipi etnici: nell'etnia caucasica il sottosetto è piuttosto lungo, in quella
asiatica è più breve, in quella africana è brevissimo. Questo comporta una variazione nella forma delle narici, che sono
le 2 aperture della base della piramide del naso esterno. Nel tipo caucasico la narice è ovale in direzione
anteroposteriore. Nel tipo asiatico la narice avrà forma tondeggiante. Nel tipo africano la narice avrà forma di fessura
disposta frontalmente.

Porzione ossea
È data dall' osso nasale, da parte del processo frontale del mascellare e dalla porzione anteriore del
processo palatino dell'osso mascellare.

Porzione cartilaginea
Andremo a distinguere 2 cartilagini:
Cartilagine laterale. Di forma triangolare. Il margine superiore che si articola strettamente con l' osso
nasale.
La superficie anteriore si articola con la controlaterale per formare il dorso del naso,
Cartilagine alare maggiore. È appoggiata inferiormente alla cartilagine laterale.
Vista dal basso, ha la forma di U aperta in dietro, per cui in essa si può individuare una branca laterale che
corrisponde ad una superficie decisamente più estesa che sorvola la cartilagine laterale ed una branca
mediale che si va ad adagiare sul sottosetto.
La restante parte è data da tessuto fibroadiposo strettamente connesso al margine del processo frontale e
al margine anteriore del processo palatino. In questo tessuto si possono ritrovare altre piccole branche
cartilaginee in numero variabile.

Vascolarizzazione
Sorgenti:
Arteria facciale. È la più consistente, rappresenta uno dei rami della carotide esterna.
Decorre a livello del margine posteriore (superficie esterna) della piramide nasale, risalendo verso l'alto ed
25

anastomizzandosi con un ramo proveniente dall'altra sorgente arteriosa, che è l'arteria dorsale del naso
Arteria dorsale del naso. È un ramo dell' arteria oftalmica (da carotide interna) e, provenendo dalla cavità
orbitaria si porta in basso ed anteriormente per anastomizzarsi con l'arteria facciale.
Arteria angolare. È il ramo anastomotico ottenuto dalle 2 sorgenti.

Cavità Nasali
Altro non sono che un tragitto dall'avanti all'indietro in direzione sagittale. il tragitto è rappresentato da 2
condotti lunghi e anfrattuosi: vi sono infatti strutture che aggettano nella cavità nasale (i 3 cornetti nasali).

Vestibolo del Naso
Rappresenta l'accesso alle cavità nasali ed è delimitato da 2 pareti
Parete laterale
È formata dalla branca laterale della cartilagine alare maggiore. A livello del suo confine superiore vi è una
sporgenza, Limen nasi, data dalla sovrapposizione del margine inferiore della cartilagine laterale e dal
margine superiore della branca laterale della cartilagine alare maggiore, che fa sporgere la cartilagine
laterale internamente.
Parete mediale
È formata superiormente dalla cartilagine del setto ed inferiormente dalla branca mediale della cartilagine
alare maggiore. Presenta anch'essa un rilievo (restringimento) che la separa dalla restante parte del setto.
Nell'insieme questa sporgenza insieme a limen nasi rappresentano la valvola nasale.
Quest'ultima nel corso di un inspirazione forzata può chiudersi ed ha una grossa importanza nella dinamica dei flussi di
aria. A livello di questa infatti l'aria viene in pratica forzata e acquisisce una pressione maggiore che calerà di molto
non appena entrerà nella cavità nasale vera e propria, passaggio che causerà la transizione ad un moto turbolento.

Anatomia microscopica-Cute
Il vestibolo, come il naso, presenterà un rivestimento di cute (con uno strato corneo ridotto) da cui
sporgono peli grossi e rigidi denominati vibrisse che rappresentano la prima difesa contro l’ingresso di
materiale corpuscolato di grosse dimensioni nelle vie respiratorie. La cute salendo verso l’alto comincerà a
modificarsi, subirà infatti un passaggio da epitelio corneificato a quello tipico delle cavità nasali pd, ovvero
epitelio pseudostratificato ciliato.

Cavità nasali propriamente dette
Presentano un pavimento, una volta, una parete mediale ed una parete laterale.
Pavimento
È formato dai processi palatini dell' osso mascellare e dalle due lamine orizzontali delle ossa palatine. In
posizione mediana ritroviamo la cresta nasale, in cui i due margini delle ossa controlaterali si vanno ad
articolare. Anteriormente, ai due lati della cresta nasale abbiamo due piccoli orifizi: i canale incisivi destro e
sinistro che inferiormente, a livello di palato dura (volta cavità orale) si riuniranno in un unico canale
incisivo.
Volta
Corrisponde alla lamina cribrosa dell'osso etmoide. Nella sua parte intermedia è abbastanza orizzontale.
Anteriormente e posteriormente la volta è obliqua, anteriormente è obliqua in avanti e in basso a causa del
processo dell'osso frontale e delle ossa nasali mentre posteriormente è obliquo in dietro e in basso a causa
della faccia anteriore del corpo dello sfenoide.
Parete mediale / Setto
È formato dalla lamina perpendicolare dell'etmoide completata inferiormente dal vomere, e anteriormente
dalla cartilagine del setto.
Parete laterale
È costituita dall'avanti all'indietro da: processo frontale dell'osso mascellare, il piccolo osso lacrimale, la
faccia mediale del labirinto etmoidale e la lamina verticale dell'osso palatino. Si aggiunge poi anche il
cornetto inferiore, a se stante.
La presenza dei cornetti che aggettano nella cavità nasale permette di individuare i meati nasali, che altro
non sono che le vie attraverso le quali l'aria viene portata verso il rinofaringe.
26

Meati Nasali
Meato nasale inferiore. Delimitato in alto dal cornetto nasale inferiore ed in basso dal pavimento della
cavità nasale.
Meato nasale medio. Delimitato in alto dal cornetto medio e in basso dal cornetto inferiore;
Meato nasale superiore. Delimitato in alto da cornetto superiore ed in basso dal cornetto medio. è di
dimensioni molto più piccole visto che il cornetto nasale superiore si estende solo nella porzione posteriore
della faccia mediale del labirinto visto che si stacca dal suo punto medio.
Recesso sfenoetmoidale. Delimitato in alto dalla lamina cribrosa dell'etmoide e in basso dalla faccia
superiore del cornetto superiore. Questo recesso verrà raggiunto dall'aria solo con un' inspirazione molto
profonda.

Seni Paranasali
Seno frontale. Per poter aprirsi nel meato medio prende una via detta dell' infundibolo (o canale nasofrontale) che sfrutta un passaggio a livello della parte anteriore del labirinto etmoidale. Questa terminerà
con hiatus semilunare (delimitato dal processo uncinato che si porta indietro);
Seno mascellare. Si apre nel meato medio a livello dello hiatus semilunare, inferiormente all'apertura del
seno frontale;
Cellule etmoidali medie e anteriori. Si aprono nel meato medio;
Cellule etmoidali posteriori. si aprono nel meato superiore;
Seno sfenoidale. (posteriore) si apre a livello del recesso sfenoetmoidale.
Vi sarà inoltre il canale nasolacrimale che si apre nel meato inferiore.
Nel corso della crescita le dimensioni dei seni aumentano: il seno mascellare, per esempio, andrà ad
occupare l'intera dimensione del corpo dell'osso stesso (i denti sporgono all'interno).
Coane
sono le due aperture che delimitano posteriormente le cavità nasali. Immettono nel rinofaringe. Sono
separate dal setto (vomere). Il diametro verticale è molto maggiore di quello orizzontale (25x14).

Anatomia Microscopica
Troviamo un epitelio pseudostratificato ciliato con la presenza cellule caliciformi mucipare: questa è la
mucosa che rivestirà la gran parte delle vie aeree. Al di sotto di questo epitelio oltre alla lamina basale vi è
una lamina propria connettivale (con un contenuto più povero di fibre elastiche) che accoglie ghiandole
siero-mucose (tubuloacinose ramificate), il secreto umido e appiccicoso di queste si stratifica sulle ciglia e
grazie al battito di quest'ultime si muove (6mm/min) verso la faringe.
La mucosa respiratoria risulta particolarmente ispessita a livello delle estremità dei cornetti.
Vi è anche la presenza di plessi venosi, che dilatandosi causano l'impedimento dell'ingresso dell'aria
(raffreddore ecc.). La presenza di secreto umido e appiccicoso e del calore della mucosa respiratoria grazie
alle numerose vene permettono il condizionamento dell'aria (turbolenta) necessario per mantenere
integre poi successivamente le superfici alveolari. Avviene anche la filtrazione dell'aria dal corpuscolato che
aveva attraversato le vibrisse, esso rimane appiccicato sulla mucosa.
La mucosa respiratoria andrà a rivestire anche tutti i seni paranasali, la differenza è che qui la lamina
propria è molto sottile e non vi sono le ghiandole sieromucose ma solo quelle caliciformi mucipare. Nei seni
la direzione del muco è sempre verso l'ostio (apertura), questo per far defluire il muco.
A livello di tetto delle cavità nasali (parete laterale + setto) ritroviamo la mucosa olfattiva, costituita in
modo diverso (vedi anatomia microscopica).

Vascolarizzazione
È complessa, le cavità nasali sono infatti fortemente irrorate (per favorire il riscaldamento dell'aria) e vi
sono più sorgenti che alimentano le reti vascolari qui presenti. Vi sono 3 reti:
Rete profonda: a livello della superficie del periostio;
Rete intermedia: a livello della lamina propria;
Rete superficiale: a livello subepiteliale, subito al di sotto dell'epitelio di rivestimento.
27

Sorgenti:
Arterie etmoidali anteriore e posteriore.
Derivano dall' arteria oftalmica (carotide interna).
L' arteria etmoidale anteriore si prolunga in avanti raggiungendo la parete laterale cartilaginea mentre
quella posteriore va ad irrorare la porzione superiore (volta).
Arteria sfenopalatina.
Contribuisce per la maggior parte alla vascolarizzazione delle cavità nasali. è il ramo terminale dell'arteria
mascellare interna, che è a sua volta il ramo terminale dell'arteria carotide esterna. Raggiunge le cavità
nasali passando attraverso il foro sfenopalatino (formato dall'articolazione tra il margine superiore della lamina
verticale del palatino con la faccia inferiore del corpo dello sfenoide). All'emergenza da questo foro l'arteria si
divide in:
- rami laterali che irrorano la parete laterale;
-rami mediali che si distribuiranno al setto;
-un ramo dell' arteria sfenopalatina prosegue inferiormente per passare attraverso il canale incisivo
per portarsi a livello di palato duro, dove avviene un' anastomosi con l'arteria palatina maggiore.
Arteria palatina maggiore.
Passa nel canale pterigopalatino e spostandosi anteriormente sul palato duro si anastomizzerà col ramo
dell' arteria sfenopalatina.
Arteria labiale superiore.
Proviene dall' arteria facciale, che oltre ad irrorare il labbro superiore cederà rami per la vascolarizzazione
delle facce laterale e mediale del vestibolo.
Si realizzeranno anche anastomosi tra arteria etmoidale anteriore (carotide interna) e arteria labiale maggiore
(carotide esterna) e tra arterie sfenopalatina e labiale maggiore.

Locus valsalvae. È Una regione anteriore del setto (di particolare rilievo clinico) dove si ha una rete
anastomotica arteriosa molto cospicua, formata da rami dell' etmoidale anteriore, rami della sfenopalatina,
rami della palatina maggiore e rami della labiale superiore.
Quest'area può essere soggetta a traumi (dita nel naso) nei bambini o emorragia spontanea nell'adulto.

Drenaggio Venoso
-porzione anteriore: le vene si portano alla vena labiale superiore e di conseguenza alla vena facciale.
-porzione superiore il sangue prende la via delle vene etmoidali, unendosi alla circolazione reflua dalla
cavità cranica.
-parte restante: (maggiore) il drenaggio è a carico di vena sfenopalatina e vene pterigoidee, che seguono
poi la vena mascellare interna.

Drenaggio Linfatico
-porzione anteriore: drena la linfa a livello dei linfonodi sottomandibolari;
-porzione postero-superiore: drena la linfa a livello dei linfonodi retrofaringei;
-porzione postero-inferiore: drena la linfa a livello dei linfonodi cervicali profondi.

28

FARINGE
La faringe è una doccia con le sole pareti laterali e posteriori. La parete anteriore manca perchè in alto vi
sono le aperture delle coane, inferiormente la cavità orale ed ancora più inferiormente vi sarà l' Aditus
Laringeo (apertura laringe). Sarà formata da rinofaringe, orofaringe e laringofaringe.

Rinofaringe
È il primo tratto della faringe ed è compresa tra la base cranica e la faccia superiore del palato molle.
è da immaginare come un cubo a sei facce:
Faccia anteriore. Corrisponde alle coane;
Faccia superiore. Formata dalla porzione basilare dell’occipitale, troviamo la tonsilla faringea.
Faccia posteriore. È verticale con niente di particolare;
Faccia inferiore. Corrisponde alla faccia superiore del palato molle;
Faccia laterale. In posizione centrale sporge una formazione triangolare, il Torus Tubarius, che corrisponde
all' apertura della tuba uditiva che è in realtà formato da una porzione anteriore più piccola e meno
sporgente e da una posteriore molto più sporgente.

Tuba Uditiva
Mette in comunicazione la cavità timpanica alla rinofaringe ed è formata da una porzione ossea e da una
cartilaginea.
La porzione ossea della tuba uditiva, alla quale si attacca la porzione cartilaginea si mette in comunicazione
posteriormente con la cavità timpanica.
La porzione cartilaginea della tuba uditiva è osservabile a livello della sua apertura sulla rinofaringe (Torus
Tubarius) rimuovendo la mucosa , ed è formata da 2 lamine:
- Lamina mediale. Molto espansa, la sua estremità si adagia alla lamina mediale del processo
pterigoideo, e per questo motivo è più visibile a livello di rinofaringe e costituisce il rilievo maggiore
del torus tubarius. Dalla sua estremità inferiore diparte il muscolo salpingo-faringeo, un piccolo
fascio muscolare che si porterà verticalmente verso il basso
- Lamina laterale. Molto più piccola e sottile, a uncino. Su essa si inserisce il muscolo tensore del
velo palatino
La tuba uditiva si aprirà solo con la deglutizione perché questi 2 muscoli tireranno la componente
cartilaginea.

29

Laringe
La laringe è un condotto impari e mediano che fa seguito alla faringe e continua nella trachea.
È connessa alla lingua mediante l'osso ioide.

Funzioni
-

Permette l’ingresso di aria nelle vie cave inferiori;
È una valvola in grado di impedire l'ingresso di corpi estranei;
È in grado di produrre suoni.
Topografia.
Si trova sotto l’osso ioide. Proiettandola sulla colonna si estende:
- -nel maschio: da C3 (apice dell'epiglottide) a C6 (cartilagine cricoidea);
- -nella femmina: è situata un po’ più in alto
- -nel bambino: è ancora più in alto, nel particolare l'epiglottide si trova a livello dell’ arco
dell'atlante, cosa che gli permette di deglutire (succhiare latte) e nel contempo respirare.

Rapporti
-Lateralmente. Muscolo sternocleidomastoideo (esterno ai sottoioidei).
-antero-lateralmente. Direttamente con i lobi laterali della tiroide e poi in parte con i muscoli sottoioidei
(più
esterni);
-posterolateralmente. Direttamente con il fascio vascolonervoso del collo, avvolto dalla sua guaina
connettivale.
-posteriormente. direttamente con la laringofaringe.
Struttura
La laringe è costituita da cartilagini, legamenti e membrane e muscoli, ed è rivestita internamente da
mucosa.
Anteriormente: Cartilagini impari (dall’alto al basso): Cart. Epiglottide, Tiroidea, Cricoidea
Posteriormente: Cartilagini pari : cartilagini aritenoidee, cartilagini corniculate, cartilagini cuneiformi nella
piega ari-epiglottica e cartilagini triticee

Scheletro cartilagineo e Articolazioni
Cartilagine Cricoidea
È la cartilagine portante, su di essa si appoggiano la cartilagine epiglottide e quelle aritenoidee.
Forma. È l'unica cartilagine ad avere la forma di anello completo, nel particolare si definisce un anello con
castone, visto che anteriormente l'altezza dell' anello è piuttosto ridotta mentre posteriormente
l'altezza aumenta, andando a descrivere una vera e propria lamina.
Tutta la superficie anterolaterale presenta una convessità mentre quella posteriore è piatta.
Anello. Subito antero-lateralmente vi è l’inserzione del muscolo
cricotiroideo, e in dietro a questo vi
è un'altra sporgenza per il muscolo cricofaringeo (la porzione inferiore del muscolo costrittore della faringe).
Nel punto in cui la superficie laterale diventa lamina posteriore vi è una faccetta articolare tiroidea, per i
corni inferiori della cartilagine tiroidea.
Lamina. In posizione mediana è presente la cresta della lamina, longitudinale, che da inserzione ai fasci
longitudinali della muscolatura esofagea. Ai 2 lati di questa cresta vi sono 2 superfici piane che daranno
inserzione al muscolo cricoaritenoideo posteriore.
Margine Inferiore. È piuttosto liscio e da inserzione al legamento cricotracheale, per l'unione con il margine
superiore del 1° anello della trachea.
Margine superiore
-anteriormente è più spesso ed arrotondato, anteriormente da inserzione alla membrana
cricotiroidea;
-lateralmente presenta l'inserzione del muscolo cricoaritenoideo laterale;
-posteriormente presenta, a destra e sinistra, 2 faccette articolari aritenoidee.

30

Cartilagine tiroidea
È la cartilagine più grande, quella che occupa la maggiore superficie, e si trova nella parte superiore,
anteriore e laterale della laringe. È situata inferiormente all'osso ioide e superiormente alla cartilagine
cricoide.
Forma: Si può dire nel complesso che abbia una forma di scudo composto da due lamine quadrangolari che
si
fondono anteriormente, sulla linea mediana. Il loro margine di unione, però, non comprende tutta
la
superficie ma i soli 2/3 inferiori dei loro margini anteriori. La parte che non si è fusa porta alla
formazione dell' incisura tiroidea.
Il fatto che le due lamine si siano unite ha dato origine ad un angolo aperto posteriormente, che è di 90° nel
maschio e di 120° nella femmina. La parte più sporgente dell'angolo solleva la cute nella prominenza
laringea o pomo d'Adamo (decisamente più visibile nel maschio).

Lamine
Faccia laterale. È pianeggiante, percorsa da una cresta (linea obliqua) che inizia posterosuperiormente a
livello del tubercolo tiroideo superiore e si porta in avanti ed in basso per raggiungere il tubercolo tiroideo
inferiore. Sul versante posteriore della linea obliqua si inserirà la restante parte del muscolo costrittore
della faringe mentre sul versante anteriore avremo superiormente il muscolo tiroioideo, che si porta in alto
fino all'osso ioide, ed inferiormente il muscolo sternoioideo che si porta invece in basso.
Faccia mediale. È liscia e lievemente concava.
Margine superiore. È orizzontale ed ondulato e risulta depresso sulla linea mediana nell' incisura tiroidea.
Margine posteriore. È verticale e si prolunga in 2 sottili corni (in numero pari), quello più esteso è il corno
superiore, mentre molto più breve è il corno inferiore, sulla cui superficie mediale vi è la faccetta articolare
cricoidea.
Margine anteriore. È corrispondente all'angolo, rappresenta il punto di fusione delle due lamine.
In ordine superoinferiore, sul versante posteriore, si inseriscono il legamento legamento tiroepiglottico
(subito inferiormente all'incisura tiroidea), il legamento vestibolare ed infine il legamento vocale.

Cartilagini aritenoidee
Sono due piccole cartilagini poste nella parte superiore e posteriore della laringe, ai lati della linea mediana;
esse poggiano sulle faccette articolari aritenoidee della lamina della cartilagine cricoide e risultano
mobilissime in quanto ricevono l'attacco di numerosi muscoli.
Forma: Hanno forma di piramide triangolare, con la base in basso e l'apice in basso.
Base
Presenta una faccetta articolare cricoidea, anche questa a forma ovale, che andrà a disporsi sulla faccetta
articolare aritenoidea sul margine superiore della lamina della cartilagine cricoidea.
Antero-medialmente si prolunga nel processo vocale, appuntito e fatto di cartilagine elastica e quindi
estremamente deformabile, alla cui estremità si inserisce il legamento vocale.
Postero-lateralmente alla faccetta articolare invece si prolunga nel processo muscolare, meno sottile e più
arrotondato.
Superficie posteriore. Liscia, senza strutture di rilievo, inserzione del muscolo aritenoideo trasverso.
Superficie mediale. È rivolta verso la cartilagine aritenoidea controlaterale ed è liscia.
È anch'essa senza strutture di rilievo.
Superficie antero-laterale. Presenta una cresta trasversale (cresta arcuata) che mi indentifica 2 fosse:
-la fossa superiore è la fossa triangolare, sulla quale si inserisce il legamento vestibolare.
-la fossa inferiore, di forma più allungata, è la fossa ovale, sulla quale si inserisce il muscolo vocale.

Cartilagini corniculate
sono 2 piccole cartilagini a forma di cono che si trovano adagiate agli apici delle cartilagini aritenoidee

Cartilagini cuneiformi
31

Hanno la forma di due piccoli bastoncelli e sono contenute nelle pieghe ariepiglottiche, parallelamente al
margine anteriore delle cartilagini aritenoidei. Sono piccole e incostanti.

Epiglottide
È posta sopra la cartilagine tiroide, dietro all'osso ioide e con la sua superficie anteriore si trova dietro alla
radice della lingua, di conseguenza nel corso della deglutizione, quando la laringe viene tirata verso l'alto,
l'epiglottide si abbassa perché viene spinta contro la radice della lingua.
Ha la forma di una foglia, con una estremità superiore arrotondata ed ampia, con una piccola incisura in
posizione mediana. L' estremità inferiore si assottiglia progressivamente andando a formare quello che è il
picciolo dell'epiglottide.
Faccia anteriore. È rivolta verso la lingua. In posizione mediana vi è l’attacco del legamento ioepiglottico.
Presenta una concavità in senso longitudinale, dall'alto verso il basso, ed una convessità in senso
trasversale.
Faccia posteriore. È rivolta verso la laringofaringe. Presenta una convessità in senso longitudinale, dall'alto
verso il basso, ed una concavità in senso trasversale (l'opposto della faccia anteriore).
Picciolo. Da inserzione al legamento tiroepiglottico, che si stacca dall'angolo della cartilagine tiroidea.
Margine laterale. Si inserisce la membrana tiroepiglottica.
Le superfici della cartilagine epiglottide presentano diverse fossette che corrispondono alle ghiandole
accolte nella mucosa.

Articolazioni cricotiroidee (Artrodie)
Superfici articolari
-faccette articolari tiroidee portate dalla cartilagine cricoide nel punto di passaggio tra arco e
lamina.
-faccette articolare cricoidee portata dai corni inferiori della cartilagine tiroidea.

Movimenti
L'unico movimento permesso è di rotazione, con asse corrispondente all'asse che decorre trasversalmente
alle faccette articolari della cartilagine cricoide. Se la porzione dell'arco si innalza, di
conseguenza
la
lamina che è posteriore si porta indietro/si abbassa (ed inevitabilmente spostamento indietro anche delle
aritenoidee).
L'abbassamento non è consentito di conseguenza alla presenza del legamento cricotiroideo particolarmente
robusto.

Articolazioni cricoaritenoidee (Artrodie)
Superfici articolari
-faccette articolari aritenoidee sul margine superiore della lamina della cartilagine cricoide, di
ellittica e con direzione latero-mediale dall'avanti all'indietro.
- faccette articolari cricoidee alla base delle cartilagini aritenoidi, con direzione quasi
perpendicolare
alle altre
forma

Movimenti
I movimenti permessi sono di abduzione e di adduzione dei processi vocali.
In base alla forma e alla disposizione delle faccette articolari il movimento di rotazione non può avvenire
però. La faccetta articolare dell'aritenoideo permette un vasculamento sulla faccetta cricoidea al quale poi
si aggiunge un movimento indietro. Il movimento somma è dato dalla somma di più movimenti.
Abduzione. Ciò che appare dall'alto è che ci sia un movimento di rotazione attorno all'asse longitudinale
della cartilagine aritenoidea perché il processo muscolare si sposta indietro e di conseguenza il processo
vocale si sposta lateralmente.
Adduzione. Movimento opposto sarà quello che prevede che i 2 processi vocali si avvicinano spostandosi
medialmente mentre i processi muscolari si spostano in avanti.

32

Membrane e legamenti estrinseci.
Membrana Tiroioidea
È una lamina fibroelastica tesa dal margine superiore del corpo e dei corni superiori della cartilagine
tiroidea che si porta verso l'alto per raggiungere in posizione mediana la faccia posteriore del corpo dell'
osso ioide e poi il margine inferiore delle grandi corna. In posizione mediana è più consistente e si può
identificare come legamento tiroioideo mediano. Questa membrana a livello della superficie laterale
presenta un foro, che darà passaggio a vasi e nervi. Il margine posteriore di questa membrana, teso quindi
tra l'estremità del grande corno dell'osso ioide e l'estremità superiore del corno superiore della cartilagine
tiroidea , è più robusto. La membrana si irrobustisce quindi ai margini posteriori ed al margine mediano.

Legamento Ioepiglottico
Si stacca da faccia posteriore del corpo dell'osso ioide, superiormente all'inserzione della membrana
tiroioidea, e si apre a ventaglio per andarsi a fissare alla faccia anteriore della cartilagine epiglottide nella
sua porzione mediana.
Tra legamento ioepiglottico e membrana tiroioidea vi è uno spazio riempito dal corpo adiposo preglottico

Legamento Cricotracheale
Va dal margine inferiore della cartilagine cricoide al margine superiore del 1° anello tracheale.

Membrane e legamenti intrinseci
Esiste una membrana fibroelastica disposta profondamente rispetto alla tonaca mucosa, che riveste tutte le
superfici. Questa membrana connette il margine libero della cartilagine epiglottica (laterale) e si porta verso
il basso per raggiungere il margine superiore della cartilagine cricoide.
In posizione circa mediana vi è un’interruzione che permette di distinguere 2 membrane fibroelastiche.
La superiore è la membrana quadrangolare, quella inferiore è il cono elastico.

Membrana quadrangolare
Si stacca dal margine laterale della cartilagine epiglottide, fino a verso il basso, raggiungendo l'apice della
cartilagine tiroidea fondendosi al legamento tiroepiglottico e proseguendo verso l'angolo, circa all'altezza
del punto medio si interrompe.
Posteriormente si va ad inserire sulla fossa triangolare posta nella faccia anterolaterale della cartilagine
aritenoidea, si porta verso l'alto e giunta alla cartilagine corniculata si arresta.
Margine posteriore. Corrisponde alla piega ari-epiglottica.
Margine inferiore. Corrisponde al legamento vestibolare (detto anche corda vocale falsa), quindi teso tra
fossa triangolare ed angolo della cartilagine tiroidea.

Cono elastico
Si inserisce sul margine superiore dell'arco della cartilagine cricoidea, in posizione anterolaterale, ed ha
quindi un profilo per gran parte circolare. Da questo si porta in alto e raggiunge posteriormente l' estremità
del processo vocale della cartilagine aritenoidea ed in avanti raggiunge l'angolo della cartilagine tiroide. Si
porta verso l'alto e si interrompe subito al di sotto nel punto in cui si era interrotta la membrana
quadrangolare.
Margine superiore. è robusto e corrisponde al legamento vocale, la corda vocale propriamente detta.
L’inserzione a livello del margine superiore dell’arco della cartilagine cricoidea è in comune con l’inserzione della
membrana cricotiroidea, ma poi queste divergono e il cono elastico rimane più internamente.

Tra legamento vocale e vestibolare vi è un'interruzione allungata in senso anteroposteriore.

Tonaca mucosa e Segmenti
La tonaca mucosa, che riveste prima il dorso della lingua, si porta a rivestire la faccia anteriore
33

dell'epiglottide riflettendosi sulla parte faringea della lingua e sulle pareti laterali della faringe formando
una piega glossoepiglottica mediana e due pieghe glossoepiglottiche laterali. La depressione che si trova
da ambo i lati della piega glossoepiglottica mediana è chiamata vallecula.
La pieghe ari-epiglottiche vanno dal margine della cartilagine epiglottide alle cartilagini corniculata ed
aritenoidea, convergendo posteriormente sulla linea mediana, delimitando l’ incisura interaritenoidea.
Posteriormente la tonaca mucosa si porta indietro e forma la prima piega faringo-epiglottica, perché dal
margine laterale dell'epiglottide si riflette sulla superficie laterale della faringe.
Tra la piega faringo-epiglottica e la faccia posteriore della laringe vi è un recesso (pari) detto fossa
piriforme.
Nel momento in cui avviene la deglutizione il bolo alimentare non è che sorvoli l'epiglottide, ma scivola di
lato e va ad occupare la fossa piriforme per poi proseguire in esofago.
Internamente la mucosa si adagia a rivestire la faccia posteriore dell'epiglottide e la superficie mediale della
membrana quadrangolare. Giunta al legamento vestibolare lo circonda (piega vestibolare) e si prolunga
esternamente formando un diverticolo, il ventricolo laringeo, che termina con un processo finale, il
sacculo.
Si riporta poi a rivestire e circondare il legamento vocale (piega vocale) e dopo di va a rivestire
medialmente il cono elastico.
Il Segmento superiore dal margine superiore dell' epiglottide raggiunge la piega vestibolare, il segmento
medio corrisponde alla porzione compresa tra piega vestibolare e vocale, infine il segmento sottoglottico è
quello inferiore alla piega vocale. La forma complessiva è di clessidra, con restringimento nella porzione
glottica.

Segmento superiore – Porzione sovraglottica
È dilatato e si restringe a livello della porzione glottica.
Presenta l'aditus laringeo, che è costituito dal margine superiore della cartilagine epiglottide, il margine
superiore della piega ari-epiglottica (con il tubercolo cuneiforme ed il tubercolo aritenoideo) e termina
posteriormente con l’incisura interaritenoidea. L’aditus laringeo è fortemente inclinato dall'alto verso il
basso e dall'avanti all’indietro.

Segmento medio – Porzione glottica
A livello della porzione glottica vi è un restringimento che renderà difficoltoso il passaggio dell’aria.
Troviamo superiormente le due pieghe vestibolari superiori che delimitano la rima del vestibolo, che è
normalmente allargata.
Le pieghe che troviamo inferiormente sono le due pieghe vocali che delimitano la rima della glottide, che
presenta uno spazio meno allargato e che, in caso di edema della glottide, può impedire il passaggio
dell'aria. Nello spazio presente tra le due rime si estroflettono i due ventricoli laringei.
La piega vestibolare presenta la mucosa respiratoria normale, con la lamina propria che presenta un certo
numero di ghiandole. Ha colore rosa, come il resto della mucosa.
La piega vocale ha un epitelio di rivestimento pavimentoso pluristratificato, necessario a proteggerla dagli
insulti meccanici che subisce a causa dell'emissione dell'aria. La lamina propria a questo livello è
strettamente aderente al legamento vocale mentre superiormente è più lassa l'aderenza alla lamina
propria.
Nella rima della glottide possiamo distinguere una porzione triangolare anteriore, la porzione
intermembranosa, che è data dalla piega vocale membranosa ed è deputata alla formazione del suono ed
una porzione posteriore della data dalle facce mediali del processo muscolare, la porzione intercartilaginea.
Se la rima della glottide è aperta stiamo inspirando in modo tranquillo, se è largamente aperta stiamo
inspirando molto, se le pieghe sono vicine stiamo parlando, mentre se sono serrate stiamo compiendo uno
sforzo. Infatti le persone che hanno subito un danno alla laringe lamentano una mancanza di forza.

Segmento inferiore – Porzione sottoglottica
La porzione sottoglottica non ha niente di particolare se non la forma ad imbuto rovesciato.
Seguirà anteriormente il cono elastico e l’arco cricoideo e posteriormente la lamina cricoidea.

34

Muscolatura Intrinseca
Muscoli costrittori della glottide
Muscolo Aritenoideo Trasverso
È un fascio muscolare con fibre orizzontali posto posteriormente e teso tra i margini laterali delle 2
cartilagini aritenoidee.

Muscoli Aritenoidei Obliqui
Sono pari e originano a livello della faccia posteriore del processo muscolare della cartilagine aritenoidea, si
portano poi in alto e dall'altro lato per raggiungere l'apice della cartilagine aritenoidea controlaterale.
Alcuni fascetti si continuano lateralmente intorno all'apice della cartilagine aritenoide fino alla piega
ariepiglottica formando il muscolo ariepiglottico.

Muscoli Cricoaritenoidei Laterali
Vanno dalla porzione laterale dell'arco della cartilagine cricoide alla porzione anteriore del processo
muscolare della cartilagine aritenoidea.
Azione. Contraendosi da solo porta in basso ed in avanti i processi muscolare e di conseguenza avvicina i
processi vocali. Se si contraggono insieme ai cricoaritenoidei posteriori diventano dilatatori della glottide.

Muscoli dilatatori della glottide
Muscoli Cricoaritenoidei Posteriori
Originano a lato della cresta mediana della cartilagine cricoidea e si portano sulla faccia posteriore del
processo muscolare della cartilagine aritenoidea.
Azione. Portando in basso il processo muscolare allontanano i due processi vocali dilatando la rima della
glottide.

Muscoli che modificano la tensione dei legamenti vocali
Muscoli Cricotiroidei
I suoi fasci si inseriscono anteriormente sulla superficie esterna dell'arco cricoideo e, portandosi indietro,
divergono in due gruppi:
La porzione obliqua, inferiore, si dirige indietro e in fuori per terminare sul margine anteriore del corno
inferiore della cartilagine tiroide.
La porzione verticale, superiore, sale più verticalmente verso dietro fino alla parte posteriore del margine
inferiore della lamina tiroidea.
Azione. Muove l'articolazione cricotiroidea portando verso l'alto l'arco della cricoide e quindi traslando
indietro la lamina e la cartilagine aritenoidea. In questo modo il processo vocale viene allontanato
dall'angolo tiroideo e la corda vocale sarà tesa e si assottiglierà. Nella fonazione l’aria che arriva dalla
porzione infraglottica farà vibrare velocemente le corde vocali (che sono molto tese) ed il suono risultante è
acuto.

Muscoli Cricoaritenoidei Posteriori
Azione. Hanno funzione simile, dilatano e tendono le corde vocali, tirando in basso il processo muscolare il
processo vocale si porterà leggermente verso l’alto ed anche in questo modo si allontana dall'angolo
tiroideo e la corda vocale aumenta la sua tensione.

Muscoli Tiroaritenoidei e Vocali
Ha origine dalla faccia posteriore della lamina tiroidea, in vicinanza dell’angolo. I suoi fasci si portano
indietro e in alto decorrendo, per buona parte, nella compagine della corda vocale Prende inserzione sul
margine laterale, nella fossa ovale e sul processo vocale della cartilagine aritenoide, sempre lateralmente al
cono elastico, la muscolatura è infatti esterna alla membrana.
Vi si distinguono un fascio laterale che si inserisce al margine laterale della cartilagine aritenoide ed un
fascio mediale ( o muscolo vocale ) che si inserisce al processo vocale e alla fossa ovale e decorre
parallelamente e lateralmente alla corda vocale.
35

Azione. La sua contrazione isometrica causerà un ispessimento ed una lassità della corde vocale, che
vibreranno meno velocemente con l’arrivo di aria infraglottica e produrranno un suono più grave.

Muscoli che modificano l’adito laringeo
Muscoli Ariepiglottici
Rappresentano un prolungamento dei muscoli aritenoidei obliqui e decorrono a livello di margine della
piega ariepiglottica andandosi a fissare sul margine laterale dell’epiglottide.
Azione. Avvicina le pieghe ariepiglottiche sulla linea mediana e trae in basso l’epiglottide concorrendo a
chiudere l’adito laringeo.

Muscoli Tiroepiglottici
Originano dal margine interno della cartilagine tiroidea e si aprono a ventaglio.
I fasci si inframezzano per buona parte con quelli dei muscoli ariepiglottici, eccezion fatta per alcune fibre
superiori che arrivano a fissarsi ad una porzione superiore del margine laterale dell’epiglottide.
Azione. Aumentano l’adito laringeo.

Vascolarizzazione
Ha due sorgenti:

Arteria laringea superiore
È ramo dell' arteria tiroidea superiore (da carotide esterna) e si divide in due rami:
Ramo superficiale. Piccolo ramo che decorre superficialmente alla cartilagine tiroidea e si porta in basso
per andare a vascolarizzare il muscolo cricotiroideo e poi solitamente si anastomizza con il ramo
controlaterale.
Ramo interno. È più consistente, attraverso il foro presente sulla membrana tiroioidea si porta
internamente e va a vascolarizzare tutta la porzione sovraglottica raggiungendo la parte superiore della
rima della glottide.

Arteria laringea inferiore
È un ramo del tronco tireocervicale, si porta profondamente passando al di sotto del margine inferiore del
muscolo costrittore inferiore della faringe e raggiunge in questo modo la parete posteriore della laringe dal
basso. Si distribuisce principalmente alla porzione infraglottica ma arriva anche alla porzione glottica,
anastomizzandosi con rami dell’arteria laringea superiore.

Innervazione
La laringe è innervata da rami del nervo vago (X), che cederà 2 rami per questa:

Nervo Laringeo Superiore
Segue di pari passo la direzione del ramo interno dell'arteria laringea superiore, entrambi si portano quindi
profondamente. Questo nervo è prevalentemente sensitivo e si distribuisce principalmente alla mucosa
dell'adito laringeo lungo la porzione superiore della piega vestibolare.
Gli unici rami motori sono per il muscolo cricotiroideo.

Nervo Laringeo Ricorrente
Destro. Si porta ad abbracciare l'origine dell'arteria succlavia destra per poi portarsi poi in alto ad utilizzare
lo stesso ingresso dell'arteria laringea superiore;
Sinistro. Si porta ad abbracciare l'arco dell’aorta e si porta poi anche lui superiormente entrando dallo
stesso punto d’ingresso. Cede rami motori per tutti i muscoli intrinseci della laringe (tranne il muscolo
cricotiroideo).

36

Trachea
La trachea è un tubo composto di cartilagine e di una membrana fibromuscolare che fa seguito alla laringe.
È lunga circa 11 cm, e la sua larghezza varia dai 2 cm nel maschio a 1,5 cm nella femmina.
Proiettandola sulla colonna vertebrale posteriormente andrà da C6 a T4-T5 (o fino alla 2° cartilagine costale
se proiettata sulla gabbia toracica) dove si divide nei due bronchi principali destro e sinistro.
La trachea è estremamente mobile, seguirà i movimenti di deglutizione alzandosi e nel corso di
un'inspirazione molto profonda si può abbassare fino a T6-T7. Sono inoltre permessi anche movimenti
laterali.
Scheletro Cartilagineo
L'impalcatura cartilaginea che mantiene pervio il lume è data da 12-15 anelli cartilaginei incompleti
posteriormente. Le 2 estremità sono unite dalla porzione fibromuscolare, il muscolo tracheale. Gli anelli
sono tra loro connessi dai legamenti anulari. L'ultima cartilagine, che troviamo a livello della biforcazione
nei 2 bronchi è più spessa e più alta nel mezzo, dove il suo margine inferiore si prolunga in un processo
triangolare che si ripiega all'indietro fra i due bronchi formando una cresta denominata carena. Questa
cartilagine forma, da ambo i lati, un anello incompleto comprendente la parte iniziale di un bronco
principale.
Porzione Cervicale
Va da C6 all'incisura giugulare dello sterno.
È coperta ,dall'esterno all'interno, da cute, sottocute e dalle fasce cervicali superficiale e media. è coperta
inoltre anche dai muscoli sottoioidei: sternotiroideo principalmente e sternoioideo in posizione mediana
Rapporti anteriori. I primi 3 anelli sono incrociati direttamente dall' istmo della ghiandola tiroide (una
porzione centrale).
Rapporti ai lati. La trachea è in tenace rapporto con i 2 lobi della tiroide e con i nervi laringei ricorrenti, che
decorrono adagiati sulla parete laterale della trachea. In posizione più posteriore vi è rapporto con il fascio
vascolonervoso del collo.
Posteriormente. Rapporto molto stretto con l' esofago, spostando quest'ultimo lateralmente infatti si nota
che i 2 organi si scambiano fibre muscolari lisce. La porzione membranosa della trachea è quindi in contatto
con la porzione anteriore dell'esofago.
Porzione Toracica
è situata nel mediastino superiore e ha come limite superiore l' incisura giugulare del manubrio e come
limite inferiore la divisione nei due bronch ia livello di T4-T5.
Rapporti anteriori. Con il manubrio dello sterno e nella porzione superiore con arteria anonima e arteria
carotide comune di sinistra. In posizione inferiore viene in rapporto con l' arco dell'aorta e le vene
brachiocefaliche di destra e sinistra.
(Il muscolo che separa vena da arteria succlavia è scaleno anteriore, mentre lo scaleno medio, che è dietro
subito dietro al solco dell'arteria succlavia. )
Rapporti posteriori. Dietro la trachea si trova l'esofago che la separa dalla colonna vertebrale.
Rapporti ai lati. A destra rapporti con pleura e polmone destro, vena azygos, vena brachiocefalica di destra
più in alto e quindi vena cava superore più in basso. A sinistra con arco dell'aorta (che si porta dall'avanti
verso l'indietro e verso sinistra) e nervo laringeo ricorrente di sinistra (il nervo laringeo ricorrente di destra
ha rapporti solo superiormente perchè fa il giro sull'arteria succlavia).

Vascolarizzazione
La trachea è vascolarizzata principalmente da rami tracheali provenienti dalle arterie tiroidee inferiori.
Le arterie tiroidee inferiori derivano dal tronco tireocervicale, che deriva dal tratto prescalenico dell’arteria succlavia.

La porzione toracica più bassa è vascolarizzata anche da rami provenienti delle arterie bronchiali che
assumono decorso ascendente.

Ritorno venoso
È a carico essenzialmente delle vene tiroidee inferiori, che vanno a drenare sia tiroide che trachea e che si
aprono nelle vene brachiocefaliche.
37

Drenaggio linfatico
I vasi linfatici affluiscono ai linfonodi pretracheali e paratracheali.
Dalla biforcazione hanno origine i bronchi principali destro e sinistro, entrambi con una componente
cartilagine di sostegno formata da anelli completi o meno.
In direzione posteroanteriore abbiamo bronco, arteria, vena. (per entrambi i bronchi, RICORDA!)

Bronco Principale Destro
Il bronco principale destro forma con l'asse longitudinale della trachea un angolo di 20° circa.
è più corto del sinistro (2,5 cm) ed ha un calibro maggiore di questo. è extrapolmonare.
Dato il suo maggior calibro e il suo decorso più verticale, corpi estranei possono penetrare più sovente nel
bronco destro che nel sinistro.
Il bronco principale destro viene scavalcato a cavaliere dalla vena azygos, che si porta verso l'alto e piega per
aprirsi nella vena cava superiore. L'arteria polmonare destra gli decorre prima sotto, indi davanti.
Il bronco principale destro dopo cede immediatamente il bronco lobare superiore, che si diparte
posterosuperiormente all'arteria polmonare destra, e prosegue poi verso il basso incrociando dall' indietro
l'arteria. All'altezza di T5-T6 penetra nell'ilo del polmone, in posizione posteroinferiore all'arteria, e poi si
divide in bronco lobare medio e bronco lobare inferiore.
È detto epiarteriale perché il bronco lobare superiore di destra si diparte al di sopra dell’arteria polmonare
di destra.

Bronco Principale Sinistro
Il bronco principale sinistro diverge maggiormente dall'asse longitudinale della trachea formando un angolo
di 40-50° ed è più lungo (5 cm) e sottile rispetto al destro.
Decorrendo verso sinistra viene scavalcato dall'arco dell'aorta e incrocia dall'avanti l'esofago, il dotto
toracico e l'aorta discendente; l'arteria polmonare sinistra gli si trova all'inizio davanti, poi al di sopra.
Penetra nel parenchima del polmone a livello di T6 dividendosi in bronco lobare superiore ed inferiore.
È detto ipoarteriale perché il bronco lobare superiore di sinistra si diparte al di sotto dell’arteria polmonare
di sinistra.

38

Polmoni
Sono organi a forma di cono che si trovano nel torace, uno per lato, separati fra loro dal cuore e dagli altri
costituenti del mediastino.
I polmoni sono gli organi essenziali alla respirazione.
Il polmone destro è più grande (con un rapporto 11:10) e pesa generalmente 625g contro i 565g del
polmone sinistro. Il polmone di destra ha diametro longitudinale minore ma trasversale maggiore. Il
polmone di sinistra avrà viceversa un diametro longitudinale maggiore ed uno trasversale minore.
Dopo asportazione il polmone, essendo spugnoso, galleggia sull'acqua e quando viene compresso emette un
caratteristico crepitio dovuto allo spostamento delle bollicine d'aria e alla rottura delle sottili pareti alveolari.
Il polmone, inoltre, ha un alto grado di elasticità che contribuisce all'espulsione dell'aria durante l'espirazione (ritorno
elastico).
Alla nascita i polmoni sono di colore rosa; nella vita adulta il colore è grigio scuro a chiazze e, con l'avanzare dell'età,
questa marezzatura assume un colore nero per i granuli di particelle carboniose inspirate che via via si depositano nel
connettivo lasso in prossimità della superficie del polmone. Questo annerimento aumenta con l'età e spesso è più
accentuato nell'uomo che nella donna, nei soggetti che hanno abitato in zone industriali e nei fumatori. Di regola il
margine posteriore del polmone è più scuro di quello anteriore. Il contorno dei lobuli polmonari esternamente è
visibile dal loro profilo più scuro (dove muoiono macrofagi che fagocitano particelle carboniose).

Superficie dei polmoni
Ogni polmone presenta un apice, una base, una faccia sternocostale che segue la gabbia toracica ed una
faccia mediastinica o mediale.
Apice
Corrisponde all'estremità superiore, arrotondata, che sporge dal piano dell'apertura superiore del torace.
Data l'obliquità dell'apertura superiore della cavità toracica (dall'alto al basso e dal dietro in avanti), l'apice
sporge di 4-4,5 cm sopra il livello della prima cartilagine costale e circa 2,5 cm sopra il terzo mediale della
clavicola. Di conseguenza la parte più alta dell'apice si può considerare alla base del collo.
Rapporti anteriori. Con l'arteria succlavia, che lascia la sua impronta e lo separa dal muscolo scaleno
anteriore. Troviamo le 2 vene succlavie e i 2 tronchi brachiocefalici NON a contatto.
Rapporti laterali. Con il muscolo scaleno medio.
Rapporti mediali. A destra con l'arteria anonima. A sinistra con l'arteria succlavia sinistra.
Rapporti posteriori. Con il ganglio stellato o cervicotoracico del tronco simpatico.
Carcinomi a livello di apice del polmone provocano compressione del ganglio stellato che risulta bloccato-impedito, e
vi sono sintomi come ptosi della palpebra.

Base / Faccia diaframmatica
È di forma semilunare e presenta una concavità medialmente, più accentuata a destra. Si modella sulla
convessità del diaframma.
Faccia laterale/costovertebrale
Si adagia alla gabbia toracica e ne segue esternamente la convessità. Si estende, indietro, fino alle parti
laterali dei corpi delle vertebre toraciche; in avanti, giunge fin quasi alla linea mediana.
Faccia mediale
Il 1/4 posteriore di questa faccia (faccia vertebrale) viene a contatto con i corpi vertebrali della colonna. I
3/4 anteriori (faccia mediastinica) sono quelli che delimiteranno il mediastino. All'incrocio di queste due
zone troviamo l' ilo del polmone, un'area infossata dove penetrano nel polmone i bronchi ed i nervi ed
entrano ed escono i vasi.
A destra l'ilo è quadrangolare e si prolunga in basso fissandosi al diaframma con il legamento polmonare. Al
davanti e al di sotto dell'ilo si trova una superficie incavata, la fossa cardiaca, lasciata dal cuore destro. La
vena azygos sormonta l'ilo lasciando una doccia poco profonda, superiormente e posteriormente ad esso.
Anteriormente e superiormente, in direzione verticale, troviamo il solco della vena cava superiore.
Inferiormente vi è il più piccolo solco per la vena cava inferiore. Tra l'ilo ed il piccolo solco per la vena azygos
vi è un solco lasciato dall'esofago, che si adagia su questa faccia e ad un certo punto da destra curva a
sinistra, smettendo di appoggiarsi su questo polmone.
A sinistra l'ilo ha la forma di una racchetta ed anche in questo caso vi è un legamento polmonare,
39

corrispondente al manico della racchetta. La fossa cardiaca che troviamo in avanti e al di sotto dell'ilo ha
una concavità lasciata da ventricolo e auricola di sinistra ed ha una concavità più marcata che a destra. Vi è
un solco che sormonta l'ilo e si continua poi in verticale posteriormente ad esso lasciato dall'arco dell'aorta
e poi dall'aorta toracica. Il solco dell'esofago lo ritroviamo solo in un piccolo tratto inferiore (il tratto in cui
curva a sinistra), compreso tra solco per l'aorta discendente e fossa cardiaca.
In entrambi comunque resta il rapporto, in senso anteroposteriore, vena -> arteria -> bronco.
Margine anteriore
È dato dall'incontro della faccia costovertebrale con la mediastinica.
A destra si porta in basso verticalmente a livello di 6° cartilagine costale per continuarsi nel margine
inferiore
A sinistra giunto alla 4° cartilagine costale si porta lateralmente delimitando l' incisura cardiaca e continua
poi verso il basso. Nel continuare con il margine inferiore (sempre a livello di 6° cartilagine costale, forma
una piccola sporgenza (medialmente) detta lingula, che ricopre l'apice del cuore.
Margine inferiore
È dato per la maggior parte dall'incontro della faccia sternocostale con la base. È particolarmente sottile.
Parte medialmente dalla 6° cartilagine costale, va verso il basso e a livello di linea medio ascellare è situato
a livello di 8° costa, la linea di proiezione posteriore raggiunge T10. (6-8-10).
La porzione dall'incontro della faccia mediastinica con la base è più arrotondata.
Margine posteriore
È dato dall'incontro della faccia sternocostale con la parte posteriore della faccia mediale, è del tutto
arrotondato e sinuoso.

Scissure
La superficie del polmone è percorsa da scissure che si approfondano all'interno fino all'ilo, dividendo
l'organo in lobi. La pleura viscerale si approfonda nelle scissure fino all'ilo, per cui i lobi sono separati fra
loro.
A destra le scissure sono due:
- Scissura obliqua, è la principale. Origina posteriormente a livello del processo spinoso di T4, si porta
anteriormente ed inferiormente fino a incrociare il 5° spazio intercostale per poi tagliare il margine
inferiore, raggiungendolo a livello della 6° articolazione costocondrale. Separa il lobo superiore dal lobo
inferiore e dal lobo medio.
- Scissura orizzontale. Ha direzione molto meno obliqua. Origina dalla scissura obliqua a livello del 4° spazio
intercostale, sulla linea ascellare media, e si porta anteriormente e leggermente verso il basso tagliando il
marine anteriore a livello di 4° cartilagine costale. Separa il lobo superiore dal lobo medio.
A sinistra è presente una sola scissura:
-Scissura obliqua. Origina posteriormente in genere tra T3-T4 (un po' più in alto che a destra). Si porta in
basso e in avanti e taglia il margine inferiore a livello della 6° articolazione costocondrale. Separa un lobo
superiore da uno inferiore.

40

Bronchi intrapolmonari e divisioni successive
I bronchi hanno divisioni monopodiche, ovvero cedono rami diminuendo in calibro ma mantenendo
un’individualità fino ai bronchioli terminali. Dalla diramazione di questi ultimi per i bronchioli respiratori e
per le successive si hanno diramazioni dicotoniche, ovvero tutti i rami hanno lo stesso calibro.
Bronco Principale
Bronco Lobare
Bronco Segmentale. Delimita un segmento broncopolmonare.
Bronco Interlobulare
Bronco Lobulare. Delimita un lobulo.
Bronchiolo Intralobulare
Bronchiolo Terminale. Delimita un acino.
Bronchioli Respiratori
Dotti Alveolari
Sacche Alveolari
Destra
Il bronco lobare superiore andrà nel lobo superiore e si divide in 3 bronchi segmentali:
-bronco apicale;
-bronco posteriore;
-bronco anteriore.
Il bronco lobare medio andrà nel lobo medio. si divide in 2 bronchi segmentali:
-bronco laterale;
-bronco mediale.
Il bronco lobare inferiore andrà nel lobo inferiore e si divide in 5 bronchi segmentali:
-bronco superiore;
-bronco basale mediale;
-bronco basale posteriore;
-bronco basale anteriore;
-bronco basale laterale.
Sinistra
Il bronco lobare superiore andrà nel lobo superiore.
Si divide in un ramo inferiore ed in uno superiore.
Il ramo superiore (come il lobare superiore dx) si divide in 3 bronchi segmentali:
-bronco apicale;
-bronco posteriore;
-bronco anteriore.
Il ramo inferiore (come il lobare medio dx) si divide in 2 bronchi segmentali:
-bronco superiore della lingula;
-bronco inferiore della lingula.
Il bronco lobare inferiore (come il lobare inferiore dx) andrà nel lobo inferiore.
-cede gli stessi bronchi di destra, l'unica differenza è che il basale anteriore e mediale si
staccano allo stesso momento e si possono considerare insieme.
Segmenti broncopolmonari
Sono i 10 territori in cui ciascun polmone è diviso dai bronchi segmentali.
Ciascuno di essi ha una vascolarizzazione ed una ventilazione indipendente.
I segmenti di ogni lobo sono uniti fra loro dal connettivo interstiziale e non sono quindi anatomicamente
separati.
La divisione in zone ha un'importanza immediatamente pratica, in quanto in condizioni patologiche consente
l'asportazione di parti del polmone meno estese del lobo con l'evidente vantaggio di sacrificare il minimo
indispensabile di parenchima polmonare sano, limitando in tal modo la perdita di superficie respiratoria utile.

Lobuli
Rappresentano la più piccola porzione di parenchima con una delimitazione connettivale.
41

A livello del connettivo che delimita i lobuli troviamo i macrofagi che hanno fagocitato particelle carboniose
e che si sono accumulati a questo livello.
Superficialmente corrispondono alle piccole aree triangolari visibili macroscopicamente ma, mentre nel
feto sono ben visibili, nell’adulto lo sono meno.
Acini
Rappresentano una sotto porzione del lobulo ventilata da un bronchiolo terminale (10,15 acini per lobulo).
Vedi Anatomia Microscopica per dettagli sul parenchima polmonare.

Circolo funzionale, trofico, e drenaggio linfatico
Circolo Funzionale
Arterie polmonari
Origina dal tronco polmonare sotto all'arco dell'aorta e si porta subito anteriormente davanti alla via aerea.
Le diramazioni delle arterie seguono la divisione dei bronchi, in posizione posterolaterale rispetto ad essi.
Avremo quindi a destra 10 arterie segmentali per ogni segmento del polmone mentre a sinistra la cosa è
meno rigida e presenta più variabilità. In generale ogni bronco ha il proprio ramo arterioso.
Compie la sua fitta rete capillare a livello di tutta la superficie dell'alveolo, i capillari sono continui e
l’ematosi avviene per diffusione.

Vene polmonari
Originano dalla rete capillare. Il ritorno venoso è laterale, esterno, e non accompagna arteria e
bronco/bronchiolo. Considerando un cono con apice dato dall'ilo, in posizione centrale si hanno bronco e
arteria e mentre a lato il ritorno venoso, prima interlobulare e poi intersegmentale (una singola vena
drenerà anche i due segmenti a lei adiacenti). Verso l'ilo queste vene confluiscono e da ogni lobo emerge
una sola vena. A destra la vena lobare superiore si anastomizza con la vena lobare media formando la vena
polmonare superiore (che drena quindi lobo superiore e medio), la vena lobare inferiore è vena polmonare
inferiore. A sinistra la vena superiore drena lobo superiore e lingula e la vena inferiore il lobo inferiore.
Le vene sono sempre disposte in un piano più anteriore rispetto ad arterie e bronchi.

Circolo Nutritizio/Trofico
Accanto al circolo funzionale del polmone vi è anche il circolo nutritizio, che nutre la parete dei bronchi.

Arterie bronchiali e Vene bronchiali
Originano dall'aorta toracica e sono 2 per il polmone di sinistra e una per il polmone di destra. Le arterie
bronchiali si portano sulla faccia posteriore dei bronchi principali e seguono le diramazioni bronchiali, si
portano nello spessore della parete e andranno a vascolarizzare mucosa, sottomucosa e parte esterna
cartilaginea.
Si hanno una rete profonda sottoepiteliale e sottomucosa ed una rete peribronchiale superficiale.
L'arteria bronchiale giunge fino ai bronchioli respiratori, non va oltre, anzi a questo livello i rami terminali e
le piccole venule polmonari che seguono, con il sangue ormai povero di ossigeno, si vanno ad unire con le
arterie polmonari. Una piccola aliquota di sangue non arterioso va quindi a contaminare le vene polmonari.
Le venule bronchiali si vanno poi ad aprire in vene bronchiali destra e sinistra, a destra convergono
nell'azygos, a sinistra nell'emiazygos.

42

Drenaggio linfatico
Rete linfatica superficiale. A livello di superficie esterna del polmone
Rete linfatica profonda. Origina a livello di diramazioni bronchiali ed è la più cospicua, drena infatti
praticamente tutto il liquido interstiziale, che può raggiungere anche litri di volume. Presenta due plessi:
- Plesso sottomucoso, che è il più profondo ed arriva ai bronchioli.
- Plesso peribronchiale, a livello di placche cartilaginee.
Linfonodi broncomediastinici molto importanti.
Il drenaggio linfatico ha due funzioni in particolare:
- Filtrazione di liquido interstiziale per riportarlo nel circolo venoso.
- Difesa. Nelle vie aeree ritroveremo il MALT.

Pleure
Le pleure sono membrane sierose che avvolgono separatamente ciascun polmone.
Vi si distingue un foglietto viscerale, che è strettamente aderente al polmone e che si riflette a livello di ilo
nel foglietto parietale. Tra i due foglietti ritroveremo una cavità virtuale chiusa, la cavità pleurale, che
contiene un sottile velo di liquido pleurico, che permette ai due foglietti di essere in pratica aderenti ma gli
conferisce la possibilità di scorrere l’una sull’altra, dimostrandosi fondamentali nella meccanica respiratoria.
Le pleure sono responsabili del fatto che si crei una pressione che richiama aria dall'esterno.
Nell'inspirazione vi è dilatazione e si ha una pressione minore grazie alle pleure, che permette il richiamo di aria.

A livello della parte inferiore del peduncolo vascolare la pleura mediastinica si riflette sulla viscerale,
andando a formare il legamento polmonare, teso di qui fino al diaframma.

Pleura Viscerale
È una membrana sottile e trasparente che riveste, aderendovi intimamente, la superficie del polmone e si
porta profondamente a livello delle scissure interlobari, fino in vicinanza dell’ilo. All’ilo, la pleura riveste per
breve tratto il peduncolo polmonare e continua, quindi, con la parte mediastinica della pleura parietale
nella quale si riflette, seguendo la linea che delimita l’ilo stesso.

Pleura parietale
Pleura costovertebrale. Si adagia alla gabbia toracica, si unisce alla superficie interna delle coste, alla fascia
endotoracica ed anteriormente al muscolo trasverso dell’addome, al di sopra del quale troviamo i vasi
toracici. Posteriormente infine aderisce alla catena del simpatico. Essendo adesa alla fascia endotoracica
seguirà i movimenti della gabbia, dettati dall’azione dei muscoli inspiratori.
Pleura mediastinica. Va a rivestire gli organi visti come rapporti della faccia mediastinica del polmone.
Pleura diaframmatica. Va a rivestire la superficie superiore del muscolo diaframma, al quale aderisce
intimamente. Viene infatti tirata in basso nell’inspirazione. Medialmente continua nella pleuramediastinica
e lateralmente nella pleura costovertebrale.
Cupola pleurica. Va a rivestire l’apice del polmone e possiede un apparato sostensore, che mantiene la
cupola attaccata alla 1° costa e a C5-C6.
Se la pleura parietale viene danneggiata il polmone si ritrae e non respira più.

Seni pleurali
Sono delimitati dalla pleura parietale. Sono cavità virtuali (recessi) piuttosto ampi quando il polmone è a
riposo e che quindi consentono al polmone, nel corso dell' inspirazione, di dilatarsi.
I seni non sono comunque mai occupati del tutto dal polmone, neanche nell’inspirazione.

Seno costodiaframmatico
È abbastanza profondo ed è delimitato dall’estremità inferiore della pleura costale e dalla estremità laterale
pleura diaframmatica.
Ha origine a livello di 6° cartilagine costale e a livello di linea emiclaveare arriva a livello dell' 8° costa, a
livello di linea ascellare media siamo alla 10° costa. Posteriormente arriviamo a T12. (6 8 10 12).
La distanza tra margine inferiore del polmone e linea di riflessione della pleura parietale gioca sulla distanza
di 2 coste, che è quindi la profondità del seno costodiaframmatico.
43

Seno costomediastinico
È dato dalla pleura mediastinica che origina a questa fessura continuandosi anteriormente nella pleura
costale.
Questo recesso accoglie il margine anteriore del polmone di cui segue il decorso e dal quale è quasi
completamente riempito. In corrispondenza dell’incisura cardiaca del polmone il seno costo mediastinico
decorre rettilineo e si fa perciò più profondo.

44

ARTO SUPERIORE
Osteologia
Clavicola
La clavicola è un osso pari e simmetrico allungato e incurvato a S, con una curva mediale a convessità
anteriore e una laterale a convessità posteriore.
È posta tra il manubrio dello sterno e l’acromion della scapola, e presenta un corpo e due estremità.
Insieme alla scapola forma la cintura pettorale.
L’estremità mediale è piuttosto voluminosa, ha forma di piramide, e si articola con lo sterno.
L’estremità laterale è di dimensioni minori e si articola con l’acromion della scapola.
Faccia Superiore
Lateralmente è rugosa per l’inserzione dei muscoli deltoide (anteriormente) e trapezio (posteriormente).
Medialmente vi è l’inserzione del muscolo sternocleidomastoideo.
Faccia Inferiore
È visibile centralmente il solco per il muscolo succlavio. Lateralmente presenta prima il tubercolo conoide,
per l’inserzione del legamento conoide, e poi la linea trapezoide, per il legamento trapezoide.
Medialmente è rugosa per l’ inserzione del legamento costoclavicolare.
Margine Anteriore
Lateralmente vi è l’inserzione del muscolo deltoide e medialmente l’inserzione del grande pettorale.
Margine Posteriore
Lateralmente vi è l’inserzione del muscolo trapezio.

Scapola
La scapola è un osso piatto, pari e simmetrico, posto posteriormente alla gabbia toracica e che forma un
angolo di 30° con il piano frontale e di 60° con la clavicola.
Ha forma triangolare con la base rivolta in alto, e l’apice in basso.
Faccia Anteriore
È concava e presenta la fossa sottoscapolare, dalla quale origina il muscolo sottoscapolare.
Faccia Posteriore
È leggermente convessa ed è divisa da un robusto rilievo trasversale, la spina della scapola, in una fossa
sopraspinata, più piccola e superiore, da cui origina il muscolo sopraspinato e in una più ampia e inferiore,
fossa infraspinata, per l’origine del muscolo omonimo.
La spina della scapola origina da un angolo posto sul margine mediale della scapola e si dirige lateralmente
aumentando di altezza fino all’angolo acromiale dove cambia direzione e si porta in avanti per terminare
con l’acromion, un processo appuntito. Sul margine mediale dell’acromion vi è la faccia articolare
clavicolare per l’articolazione acromioclavicolare.
Margine superiore
Presenta lateralmente l’incisura sovrascapolare che, trasformata in foro dal legamento trasverso superiore
della scapola, da passaggio al nervo sovrascapolare ed all’arteria sovrascapolare (non sempre).
Lateralmente all’incisura ha origina il processo coracoideo, che si dirige prima in avanti e poi lateralmente e
che da inserzione al muscolo piccolo pettorale e con un tendine in comune al muscolo coracobrachiale ed al
capo breve del bicipite brachiale.
Margine mediale/vertebrale
È tagliente ma non ha caratteristiche particolari, a livello della spina della scapola forma un angolo ottuso.
Termina in basso con l’angolo inferiore ed in alto con l’angolo superiore, che da inserzione al muscolo
elevatore della scapola. A livello della spina si inserisce il muscolo piccolo romboide ed inferiormente il
muscolo grande romboide.
Margine laterale/ascellare
È arrotondato e obliquo dall’alto verso il basso e medialmente. Si continua in alto con l’angolo laterale che
presenta la cavità glenoidea, una superficie ovale e concava per l’articolazione gleno-omerale.
45

Superiormente a questa ritroviamo il tubercolo sovraglenoideo per l’inserzione del capo lungo del bicipite
brachiale ed inferiormente il tubercolo infraglenoideo per l’inserzione del capo lungo del tricipite brachiale.
Si inserisce superiormente il muscolo piccolo rotondo ed inferiormente il muscolo grande rotondo.

Omero
È l’osso lungo che forma lo scheletro del braccio; prossimalmente è articolato con la cavità glenoidea della
scapola, distalmente con l’ulna e il radio. È costituito da una diafisi e da due epifisi, prossimale e distale.

Epifisi Prossimale
Presenta la testa dell’omero, una superficie emisferica rivestita di cartilagine, rivolta in alto e medialmente.
Questa termina con una porzione più scavata, il collo anatomico.
Presenta due rilievi:
- Tubercolo maggiore, in alto e lateralmente.
- Tubercolo minore, in basso e medialmente.
Da questi si dipartono due creste che arrivano alla diafisi e che delimitano il solco bicipitale.
L’epifisi prossimale è separata dalla diafisi dal collo chirurgico.

Diafisi
Anterolateralmente presenta, nel mezzo, la tuberosità deltoidea per l’inserzione del muscolo omonimo.
Anteromedialmente è presente la prosecuzione del solco bicipitale, delimitato dalle creste del tubercolo
maggiore e minore.
Posteriormente vi è il solco del nervo radiale, diretto dall’alto in basso in senso mediolaterale.

Epifisi Distale
È allargata e appiattita e presenta medialmente la troclea dell’omero, per l’articolazione con l’ulna.
Al di sopra, anteriormente, è visibile la fossa coronoidea per il processo coronoideo dell’ulna, mentre
posteriormente vi è la profonda fossa olecranica per l’olecrano dell’ulna.
Lateralmente presenta il condilo dell’omero, più sporgente e circa ellittico.
Al di sopra vi è la fossa radiale per il capitello del radio.
Sono presenti due rilievi, uno mediale, l’epicondilo mediale o epitroclea, al di sopra della troclea e dal
quale originano molti muscoli flessori dell’avambraccio, e l’altro laterale, l’epicondilo laterale o epicondilo,
al di sopra del condilo, dal quale originano molti muscoli estensori dell’avambraccio.

Radio
È un osso lungo e pari che forma la porzione ossea laterale dell’avambraccio.

Estremità Prossimale
Presenta la testa del radio, anche detta capitello del radio, che è completamente rivestita da cartilagine.
È delimitata distalmente da un restringimento, il collo del radio.
La superficie superiore è concava e forma la fossa articolare, che accoglie il condilo omerale; il contorno
della testa forma la circonferenza articolare che si articola con l’incisura radiale dell’ulna.

Diafisi
Al limite con l’epifisi prossimale, sulla superficie anteriore, è presenta la tuberosità del radio, per
l’inserzione del muscolo bicipite brachiale.
Il margine interosseo o mediale è tagliente e vi si inserisce la membrana interossea.

Epifisi Distale
È più voluminosa di quella prossimale. La sua superficie distale, rivestita da cartilagine, è occupata dalla
faccia articolare carpale, che è divisa in due parti da una cresta sagittale. La porzione laterale si articola con
lo scafoide, quella mediale con il semilunare.
La superficie posteriore presente i solchi dei tendini dei muscoli estensori, delimitati da creste; di queste la
più sporgente forma il tubercolo dorsale.
Sulla faccia mediale ritroviamo l’incisura ulnare per l’articolazione radioulnare distale.
Il margine laterale presenta il processo stiloideo del radio, inserzione del muscolo brachioradiale.

46

Ulna
È un osso lungo e pari che forma la porzione ossea mediale dell’avambraccio.

Epifisi Prossimale
È molto sporgente (al contrario di quella del radio) e presenta un grosso processo diretto indietro e in alto,
l’olecrano, che da inserzione al muscolo tricipite brachiale e lateralmente al muscolo anconeo.
Sotto al rilievo è visibile, anteriormente, il processo coronoideo, più piccolo.
Tra i due processi è presente una concavità rivestita da cartilagine, l’incisura trocleare o semilunare, che si
articola con la troclea omerale. Lateralmente la cartilagine si continua andando a rivestire l’incisura radiale,
per l’articolazione con la circonferenza articolare della testa del radio.

Diafisi
Al limite con l’epifisi prossimale, sulla superficie anteriore, l’osso presenta un grosso rilievo, la tuberosità
dell’ulna, per l’inserzione del muscolo brachiale.
Il margine interosseo o laterale è tagliente e vi si inserisce la membrana interossea.

Epifisi Distale
È rivestita in buona parte della cartilagine che forma la circonferenza articolare per l’articolazione
radioulnare distale. La cartilagine riveste anche la superficie inferiore della testa che si articola con l’osso
piramidale. Il margine mediale presenta il processo stiloideo dell’ulna.

Carpo e Mano
Il carpo è formato da otto ossa che possono essere divise in una fila prossimale ed una distale

Fila Prossimale
In senso lateromediale troviamo scafoide, semilunare, piramidale e pisiforme.
Il pisiforme è appoggiato sulla faccia palmare del piramidale e si attacca il legamento trasverso del carpo.
capitato= grande osso per le sue dimensioni

Fila Distale

In senso lateromediale troviamo trapezio, trapezoide, capitato e uncinato.
Il trapezoide presente il tubercolo dell’osso trapezio e l’uncinato presenta un uncino entrambi sulla faccia
palmare che danno attacco al legamento trasverso del carpo.
Distalmente al carpo ritroviamo le 5 ossa metacarpali, numerate in senso lateromediale.
Distalmente ritroviamo le falangi, che formano lo scheletro delle dita, e sono 2 per il pollice, prossimale e
distale, e 3 per le altre dita, prossimale, media e distale.

carpo (3 file)
La mano è organizzata in 3 segmenti

metacarpo (5 ossa diverse)

falangi (parte più distale della struttura)

Articolazione radiocarpica

47

Artrologia
Articolazione Sterno-clavicolare A Sella
Presenta un disco cartilagineo

Superfici articolari
-

Clavicola. Estremità sternale/mediale.
Sterno. Incisura clavicolare.

Legamenti
-

Sternoclavicolari anteriore e posteriore. Rinforzano la capsula.
Interclavicolare. Passa sopra l’incisura giugulare e raggiunge l’articolazione controlaterale.
Costoclavicolare. Dall’impronta sulla faccia inferiore della clavicola alla 1° cartilagine costale.

Articolazione Acromio-clavicolare Artrodia (eventualmente doppia)
La presenza del disco cartilagineo è facoltativa

Superfici articolari
-

Scapola. Acromion.
Clavicola. Estremità acromiale/laterale.

Legamenti
-

Acromioclavicolare
Coracoclavicolare, diviso in Trapezoide, da faccia superiore del processo coracoideo alla linea
trapezoidea e Conoide, dalla base del processo coracoideo al tubercolo conoide.

-

Articolazione Gleno-omerale Enartrosi
Superfici articolari
-

Omero. Testa dell’omero, 1/3 di sfera rivestito da cartilagine fino al collo anatomico.
Scapola. Cavità glenoidea, che non ha però una concavità di dimensioni sufficienti ad accogliere la
testa dell’omero, per questo ritroviamo il labbro glenoideo, che amplierà la cavità.

Capsula articolare
- Prossimalmente si fissa al contorno della cavità glenoidea ed al labbro glenoideo.
- Superiormente alla base del processo coracoideo.
- Inferiormente sopra al tubercolo infraglenoideo.
- Distalmente in senso lateromediale e superoinferiore si fissa dal collo anatomico al collo chirurgico.
Membrana sinoviale/Borse
-

Vi è un manicotto che riveste il tendine del capo lungo del muscolo bicipite, che è intracapsulare ed
intrasinoviale ma è extrarticolare, e che sporge dal solco bicipitale.
Borsa sottoacromiale, sotto al legamento coracoacromiale, che può comunicare con la borsa
sottodeltoidea, sotto il processo coracoideo ed i fasci carnosi del deltoide.
Borsa del muscolo sottoscapolare tra legamenti glenomerali superiore ed inferiore, per ridurre
l’attrito con il tendine dello sottoscapolare.

Legamenti
-

Glenomerali. Si dividono in superiore, medio ed inferiore e corrispondono ad un ispessimento della
capsula articolare.
Coracomerale. Va dal processo coracoideo al tubercolo maggiore, è a distanza.
Trasverso dell’omero. Passa a ponte sul solco intertubercolare (dal labbro laterale) e si unisce al
legamento coracomerale.
I tendini dei muscoli della cuffia dei rotatori rinforzano l’articolazione.

Movimenti
Tutti i movimenti sono permessi: flessione, estensione, abduzione, adduzione, rotazione interna e rotazione
esterna e, dalla somma di tutti questi, la circumduzione.
48

Articolazione del Gomito
È data dall’unione di tre diverse articolazioni, che condividono la capsula articolare.

-

Articolazione omeroulnare – Troclea/Ginglimo angolare
Tra troclea dell’omero e incisura semilunare dell’ulna.
Permette la flessoestensione dell’avambraccio sul braccio.

-

Articolazione omeroradiale – Condiloartrosi
Tra condilo omerale e la fossa articolare del capitello radiale.
Coadiuva i movimenti delle altre 2 articolazioni.

-

Articolazione radioulnare prossimale – Trocoide/Ginglimo laterale
Tra circonferenza articolare del radio ed incisura radiale dell’ulna.
Permette la pronosupinazione dell’avambraccio.

Capsula articolare
-

Superiormente si inserisce anteriormente sopra le fosse coronoidea e radiale mentre
posteriormente si porta ai limiti della fossa olecranica.
Inferiormente segue le superfici articolari medialmente e lateralmente arriva al collo del radio.

Legamenti
-

Collaterale ulnare. Dall’epicondilo mediale si inserisce sul margine mediale dell’incisura semilunare
dell’ulna, dal processo coronoideo all’olecrano.
Collaterale radiale. Dall’epicondilo laterale si inserisce sul legamento anulare del radio, e da questo
si espande sull’ulna
Anulare. Va dal margine anteriore al margine posteriore dell’incisura radiale sull’ulna, circondando
la circonferenza articolare del radio, è fuso con il precedente.
Quadrato. È tutto il resto, irrobustisce la capsula.

Movimenti permessi dal gomito:
flesso-estensione

49

Miologia
Muscoli della Spalla
Muscolo Deltoide
Origini. Parte clavicolare: 1/3 laterale del margine anteriore della clavicola
Parte acromiale: apice a margine laterale dell’acromion
Parte spinosa: dal margine posteriore della spina della scapola
Inserzione. Tuberosità deltoidea dell’omero
Azione. Parte clavicolare: Intrarotazione e flessione dell’omero
Parte spinosa: extrarotazione ed estensione dell’omero
Interamente: abduzione dell’omero.
Innervazione. Nervo ascellare

Muscolo Sottoscapolare

unico muscolo anteriore

Origine. Fossa sottoscapolare.
Inserzione. Tubercolo minore dell’omero.
Azione. Intrarotazione ed adduzione dell’omero.
Innervazione. Nervi sottoscapolari superiore e inferiore.

Muscolo Sovraspinato
Origine. Fossa sovraspinata
Inserzione. Tubercolo maggiore dell’omero
Azione. Extrarotazione ed abduzione dell’omero.
Innervazione. Nervo sovrascapolare.

Muscolo Infraspinato
Origine. Fossa infraspinata
Inserzione. Tubercolo maggiore dell’omero.
Azione. Extrarotazione dell’omero.
Innervazione. Nervo sovrascapolare.

Muscolo Piccolo rotondo
Origine. Tra fossa infraspinata e margine laterale della scapola.
Inserzione. Tubercolo maggiore dell’omero.
Azione. Extrarotazione dell’omero.
Innervazione. Nervo ascellare.

Muscolo Grande rotondo
Origine. Angolo inferiore della scapola, inferiormente al piccolo rotondo.
Inserzione. Cresta del tubercolo minore dell’omero.
Azione. Intrarotazione e Adduzione dell’omero.
Innervazione. Nervo sottoscapolare inferiore.

50

Muscoli del Braccio
Loggia Anteriore (Muscoli Flessori)
Muscolo Bicipite brachiale
Origine. Capo lungo: dal tubercolo sopraglenoideo
Capo breve: dal processo coracoideo in comune con il coracobrachiale.
Inserzione. Tuberosità del radio; rilascerà poi anche un’aponeurosi bicipitale sul lato mediale che si andrà
ad unire con la fascia antibrachiale.
Azione. Flette il braccio sulla spalla, flette l’avambraccio sul braccio, e supina l’avambraccio.

Muscolo Coracobrachiale
È situato medialmente ed un po’ posteriormente al capo breve del bicipite brachiale.
Origine. Processo coracoideo (in comune al capo breve del bicipite)
Inserzione. 1/3 medio della faccia anteromediale della diafisi omerale.
Azione. Flette e ruota internamente il braccio.

Muscolo Brachiale
Origine. Subito al di sotto della tuberosità deltoidea dell’omero.
Inserzione. Tuberosità dell’ulna.
Azione. Flette l’avambraccio sul braccio.

Loggia Posteriore (Muscoli Estensori)
Muscolo Tricipite brachiale
Origini. Capo lungo: tubercolo infraglenoideo, scavalcando il grande rotondo.
Capo laterale: Dalla porzione superolaterale al solco del nervo radiale sulla diafisi omerale.
Capo mediale: Dalla porzione inferomediale al solco del nervo radiale sulla diafisi omerale.
Inserzione. Olecrano dell’ulna.
Azione. Estende l’avambraccio sul braccio.

Muscolo Anconeo
Origine. Porzione posteriore dell’epicondilo laterale.
Inserzione. Margine laterale dell’olecrano dell’ulna.
Azione. Estende lievemente l’avambraccio sul braccio.

51

muscolo coracobrachiale

non entriamo nel dettaglio delle singole inserzioni
ed origini, quindi non le studiare!

Muscoli dell’Avambraccio
Loggia Anteriore (Muscoli Flessori)
L’innervazione di tutti i muscoli della loggia anteriore dell’avambraccio è a carico del nervo mediano,
eccezion fatta per il muscolo flessore ulnare del carpo, innervato dal nervo ulnare.

1° Strato
Muscolo Pronatore rotondo
Origine. Capo omerale: epicondilo mediale.
Capo ulnare: processo coronoideo.
Inserzione. Sulla faccia laterale del radio, a metà.
Azione. Prona l’avambraccio e, quindi, la mano.

Muscolo Flessore radiale del carpo

dimensioni maggiori rispetto al pronatore rotondo

Origine. Epicondilo mediale.
Inserzione. Sulla base del 2° metacarpale.
Azione. Come prima azione flette la mano sul braccio, determinando una lieve abduzione radiale,
successivamente flette l’avambraccio sul braccio.

Muscolo Palmare lungo
Origine. Epicondilo mediale.
Inserzione. Aponeurosi palmare.
Azione. Flette la mano sull’avambraccio, tendendo l’aponeurosi palmare.

Muscolo Flessore ulnare del carpo
Origine. Capo omerale: Epicondilo mediale.
Capo ulnare: 2/3 superiori del margine posteriore.
Inserzione. Su osso pisiforme e mediante legamenti su 5° metacarpale e uncino dell’uncinato.
Azione. Flette la mano sull’avambraccio e ne determina un’abduzione ulnare.

2° Strato
Muscolo Flessore superficiale delle dita
Origine. Capo omero-ulnare: Epicondilo mediale + Processo coronoideo.
Capo radiale: Margine anteriore del radio da sotto la tuberosità a metà diafisi.
Inserzione. I due capi si uniscono a formare un ventre carnoso che si scinde in quattro tendini. Questi poi si
sdoppiano e si inseriscono sulle parti laterali della faccia palmare delle falangi medie di 2°,3°,4°,5° dito.
Azione. Flette le falangi medie di 2°,3°,4°,5° dito sulle prossimali, le prossimali sulle corrispettive
metacarpali, coopera alla flessione della mano sull’avambraccio, e di quest’ultimo sul braccio.

3° Strato
Muscolo Flessore lungo del pollice
Origine. 2/3 superiori della faccia anteriore della diafisi del radio + MI
Inserzione. Faccia palmare della falange distale del pollice.
Azione. Flette la falange distale del pollice sulla prossimale.

Muscolo Flessore profondo delle dita
Origine. 2/3 superiori faccia anteriore dell’ulna + MI
Inserzione. Faccia palmare della falange distale di 2°,3°,4°,5° dito, superando profondamente le inserzioni
doppie del flessore superficiale
Azione. Flette le falangi distali su quelle medie e, successivamente, le falangi medie sulle prossimali.

4° Strato
Muscolo Pronatore quadrato
Origine. ¼ distale faccia anteriore dell’ulna.
Inserzione. ¼ distale faccia anteriore del radio.
Azione. Coadiuva l’azione del pronatore rotondo a pronare l’avambraccio e, quindi, la mano.

52

Tutti i muscoli delle logge laterale e posteriore sono innervati dal nervo radiale.

Loggia laterale
Muscolo Brachioradiale
Origine. Cresta sopraepicondiloidea laterale.
Inserzione. Processo stiloideo del radio.
Azione. Flette l’avambraccio, portandolo in una posizione intermedia tra pronazione e supinazione.

Muscolo Estensore radiale lungo del carpo
Origine. Inferiormente al brachioradiale, sempre sulla cresta.
Inserzione. Faccia dorsale della base del 2° metacarpale.
Azione. Estende la mano sull’avambraccio, determinandone un’abduzione radiale.

Muscolo Estensore radiale breve del carpo
Origine. Epicondilo laterale.
Inserzione. Faccia dorsale della base del 3° metacarpale.
Azione. Estende la mano sull’avambraccio.

Loggia posteriore
1° Strato
Muscolo Estensore delle dita
Origine. Epicondilo laterale.
Inserzione. Vi sono 4 tendini per 2°,3°,4°,5° dito. Ciascuno si divide in 3 tendinetti: uno mediano che si
inserisce alla della falange media e 2 ai lati che si riuniscono per inserirsi alla base della falange distale.
Azione. Estende le falangi come nel gesto di aprire le mani, successivamente estende l’avambraccio.

Muscolo Estensore del mignolo
Origine. Epicondilo laterale.
Inserzione. Si inserisce sul tendine destinato al mignolo del muscolo estensore delle dita.
Azione. Estende il mignolo indipendentemente dalle altre dita.

Muscolo Estensore ulnare del carpo
Origine. Epicondilo laterale.
Inserzione. Contorno mediale della base del 5° metacarpale.
Azione. Estende la mano sull’avambraccio, determinandone un’abduzione ulnare.

2° Strato
Muscolo Supinatore
Origine. Epicondilo laterale + ¼ prossimale faccia posteriore ulna, una porzione sotto l’incisura radiale.
Inserzione. Si porta in basso ed in avanti, avvolge il radio, e si inserisce sul suo 1/3 prossimale anteriore.
Azione. Porta in supinazione il braccio e quindi la mano.

Muscolo Abduttore lungo del pollice
Origine. 1/3 medi delle facce posteriori di radio e ulna e MI interposta.
Inserzione. Contorno laterale del 1° metacarpale.
Azione. Abduzione del pollice e successivamente abduzione radiale della mano.

Muscolo Estensore breve del pollice
Origine. 1/3 distale faccia posteriore del radio + MI.
Inserzione. Base della falange prossimale del pollice.
Azione. Estende la falange prossimale del pollice e successivamente abduce il pollice.

Muscolo Estensore lungo del pollice
Origine. 1/3 medio faccia posteriore ulna + MI.
Inserzione. Base della falange distale del pollice.
Azione. Estende la falange distale del pollice e successivamente abduce il pollice.

Muscolo Estensore dell’indice
Origine. 1/3 distale faccia posteriore ulna + MI.
Inserzione. Si inserisce sul tendine destinato all’indice del muscolo estensore delle dita.
Azione. Estende l’indice indipendentemente dalle altre dita.
53

Innervazione – Plesso Brachiale
Origina dai rami anteriori di C5-C6-C7-C8-T1.
Può presentare varianti, può essere infatti postfissato, ed in questo caso si aggiunge il contributo di T2 ma
viene a meno quello di C5, o prefissato, ed in questo caso si aggiunge C4 ma viene a meno T1.
Le radici ed i tronchi si trovano nella porzione sopraclaveare, tra muscolo scaleno anteriore e muscolo
scaleno medio (porzione interscalenica).
Si portano poi verso il basso e le corde prendono rapporti con l’arteria ascellare.
C5 e C6 formano il tronco superiore. C7 va a formare il tronco medio. C8 e T1 formano il tronco inferiore.
I rami anteriori del tronco superiore e di quello medio formano la corda laterale.
Il ramo anteriore del tronco inferiore forma la corda mediale.
I rami posteriori dei tre tronchi formano la corda posteriore.
La nomenclatura delle corde si basa sulla posizione di esse rispetto all’arteria ascellare.

Rami Collaterali
Da Radici (Sopraclavicolari)
Nervo dorsale della scapola (C5) Motorio
È di piccole dimensioni, si dirige posteriormente verso l’angolo mediale della scapola e scende poi lungo il
margine vertebrale di essa, sulla faccia anteriore dei muscoli elevatore della scapola e romboidi, che
innerva.
Innervazione. Muscolo elevatore della scapola e muscoli romboidi.
Nervo toracico lungo (C5-C6-C7) Motorio
È voluminoso e ben individualizzabile. Discende adagiato sulle digitazioni carnose del muscolo dentato
anteriore, che innerva.
Innervazione. Muscolo dentato anteriore.

Da Tronchi (sopraclavicolari)
Tronco Superiore
Nervo sovrascapolare Motorio
È voluminoso, decorre all’indietro ed in fuori e passa attraverso il foro sovrascapolare raggiungendo la fossa
sovraspinata dove cede rami per il muscolo sovraspinato, contorna poi il margine esterno della spina per
portarsi nella fossa infraspinata dove cede rami per il muscolo infraspinato.
Innervazione. Muscolo sovraspinato, Muscolo infraspinato.
Nervo succlavio Motorio
Innervazione. Muscolo succlavio
54

Da Corde (sottoclavicolari)
Corda Laterale
Nervo pettorale laterale Motorio
Scende verso il basso e medialmente, perfora la fascia clavipettorale e si distribuisce ai fasci profondi del GP
Innervazione. Muscolo grande pettorale.

Corda Posteriore
Nervo sottoscapolare superiore Motorio
Innervazione. Muscolo sottoscapolare
Nervo toracodorsale Motorio
Scende parallelamente e lateralmente al nervo toracico lungo fino al margine ascellare della scapola.
Passa poi alla faccia profonda (anteriore) del muscolo grande dorsale, che innerva.
Innervazione. Muscolo grande dorsale
Nervo sottoscapolare inferiore Motorio
Innervazione. Muscolo sottoscapolare e (per alcuni autori) muscolo grande rotondo.

Corda Mediale
Nervo pettorale mediale Motorio
Innervazione. Muscolo piccolo pettorale
Nervo cutaneo mediale del braccio Sensitivo
Innervazione. Porzione mediale del braccio.
Nervo cutaneo mediale dell’avambraccio Sensitivo
Innervazione. Porzione mediale dell’avambraccio.

Rami Terminali
Corda posteriore
Sup. – Nervo ascellare
Si porta lateralmente e indietro e attraversa una zona quadrilatera nota come quadrilatero di Velpau.
A questo punto si va ad appoggiare sul collo chirurgico dell’omero e cede rami motori.
Cede il nervo cutaneo laterale superiore del braccio, per l’innervazione sensitiva.
Innervazione motoria. Muscolo deltoide, muscolo piccolo rotondo.
Innervazione sensitiva. Regione posterolaterale del braccio.

Inf. – Nervo radiale
Questo voluminoso nervo si dirige in basso, indietro e lateralmente. Si porta nella loggia posteriore del
braccio passando da un piccolo spazio triangolare (insieme all’arteria brachiale profonda) delimitato
lateralmente dal capo laterale del tricipite, medialmente dal capo lungo del tricipite ed in alto dal muscolo
grande rotondo. Decorre, con l’arteria, nel solco del nervo radiale dell’omero, tra capo mediale e laterale
del tricipite. Arriverà al margine laterale dell’omero a circa 10 cm sopra il gomito e perfora il setto
intermuscolare laterale portandosi nella loggia anteriore, profondamente.
Giungo alla piega del gomito si divide in 2 rami:
- Ramo profondo. Si riporta posteriormente attraversando a pieno spessore i capi omerale e radiale
del muscolo supinatore, decorre poi tra i muscoli estensori superficiali e profondi dell’avambraccio
prendendo il nome di nervo interosseo dorsale.
Innervazione motoria. Tutta la loggia posteriore dell’avambraccio.
- Ramo superficiale. Più sottile del precedente, decorre nella regione anterolaterale dell’
avambraccio, nascosto dal muscolo brachioradiale.
Innervazione motoria. Muscoli Tricipite brachiale, Anconeo, Brachioradiale, Estensore radiale lungo del
carpo, tutta la loggia posteriore dell’avambraccio.
Innervazione sensitiva: Porzione posteriore del braccio e dell’avambraccio (dai nervi cutanei posteriori del
braccio e dell’avambraccio). Prime 3 dita dorsalmente (eccetto le falangi distali), e metà del medio.
55

Corda laterale
Sup – Nervo muscolocutaneo (o perforante di Casserio)
È il nervo più laterale dei rami terminali del plesso brachiale.
Scende in basso ed in fuori attraversando a pieno spesso il muscolo coracobrachiale da dietro in avanti.
Decorrerà poi in basso e lateralmente verso il gomito situato tra il muscolo bicipite brachiale ed il muscolo
brachiale. Perfora infine la fascia profonda e, come nervo cutaneo laterale dell’avambraccio si divide in un
ramo anteriore ed in un ramo posteriore.
Innervazione motoria. Loggia anteriore del braccio.
Innervazione sensitiva. Regione antero-postero laterale dell’avambraccio.

Inf. – Nervo mediano (vedi dopo)
Corda Mediale
Sup. – Nervo mediano (vedi dopo)
Inf. – Nervo ulnare
È il nervo più mediale dei rami terminali del plesso brachiale.
Si porta nella loggia anteriore del braccio medialmente all’arteria brachiale ed al nervo mediano.
Scendendo verso il gomito si discosta da queste due formazioni obliquando posteriormente e perforando il
setto intermuscolare mediale, portandosi così nella loggia posteriore del braccio. A livello del gomito lo si
ritrova nel solco tra epicondilo mediale e olecrano. Si riporterà ora anteriormente passando tra i 2 capi di
origine (omerale ed ulnare) del muscolo flessore ulnare del carpo.
Nell’avambraccio scenderà medialmente all’arteria ulnare, applicato alla superficie ventrale del muscolo
flessore profondo delle dita. Passerà a livello del carpo, all’esterno del legamento trasverso e si dividerà in
un ramo superficiale ed uno profondo.
Innervazione motoria. Muscolo flessore ulnare del carpo ed una piccola porzione del flessore profondo
delle dita, Eminenza ipotenar.
Innervazione sensitiva. Mano – Anteriormente. 5° dito e metà 4° dito.
– Posteriormente. 5° dito, 4° dito (metà f. dist) e metà 3° dito (No f. dist)

Nervo mediano
Nel braccio decorre nella loggia anteriore insieme all’arteria brachiale, rispetto alla quale si trova prima
anteriormente e si porta poi medialmente. Si trova prima mediale al coracobrachiale ed al margine mediale
del bicipite e si appoggia successivamente sul muscolo brachiale.
Oltrepassata la piega del gomito prima passa tra capo omerale ed ulnare del pronatore rotondo e prosegue
poi, incrociata l’arteria ulnare, profondamente ai capi omero-ulnare e radiale del muscolo flessore
superficiale delle dita, appoggiando al flessore profondo. A livello del carpo passa all’interno del retinacolo
dei muscoli flessori.
Innervazione motoria. Tutta la loggia anteriore dell’avambraccio ad eccezione del muscolo flessore ulnare
del carpo; Eminenza tenar.
Innervazione sensitiva. Mano – Anteriormente. 1°, 2°, 3° e metà 4° dito.
– Posteriormente. Falangi distali di 1°,2°,3° dito e metà 4° dito.

56

Vascolarizzazione
Arteria ascellare
È la diretta continuazione dell’arteria succlavia e rappresenta il tronco arterioso principale per l’arto
superiore. Si estende dal margine laterale della 1° costa al margine inferiore del tendine del muscolo
grande pettorale dove termina continuando come arteria brachiale.
È contenuta nella cavità ascellare e decorre posterolateralmente alla vena ascellare. Nel suo decorso si
trova coperta anteriormente prima dal muscolo succlavio, poi viene incrociata dal muscolo piccolo
pettorale.
Nel suo decorso si va ad adagiare anteriormente al muscolo sottoscapolare.
Nel suo tratto finale risulta coperta prima dalla parte inferiore del grande pettorale e poi solamente dalla
fascia ascellare. L’arteria ascellare contrae inoltre rapporti con le corde del plesso brachiale.
Rami collaterali. Arteria toracica suprema, Arteria toracoacromiale, Arteria toracica laterale, Arteria
sottoscapolare, Arteria circonflessa posteriore dell’omero e Arteria circonflessa anteriore dell’omero.

Arteria toracica superiore
Nasce dal tratto prossimale dell’arteria ascellare e decorre sul margine mediale del piccolo pettorale, per
distribuirsi ai fasci superiori del dentato anteriore e terminando nei muscoli pettorali.

Arteria toracoacromiale
Origina dal tratto intermedio dell’arteria ascellare, attraversa la fascia clavipettorale e si divide in:
- Ramo pettorale. Per i muscoli pettorali.
- Ramo acromiale. Decorre sopra il processo coracoideo e sotto il muscolo deltoide (cedendogli
rami); perfora questo muscolo e termina sull’acromion partecipando alla cosiddetta rete acromiale.
- Ramo clavicolare. Fornisce rami al muscolo succlavio.
- Ramo deltoideo. Decorre con la vena cefalica nell’intervallo fra grande pettorale e deltoide,
vascolarizzandoli entrambi.

Arteria toracica laterale
Si porta fino al 7° spazio intercostale, incrociando dal davanti il nervo toracico lungo e vascolarizzando il
muscolo dentato anteriore ed i muscoli intercostali. Si anastomizza con la toracica interna.

Arteria sottoscapolare
Si porta in basso cedendo dopo breve i suoi due rami terminali:
- Arteria circonflessa della scapola. Gira intorno al margine laterale della scapola per raggiungere la
fossa sovraspinata, dove si anastomizza con arterie trasversa del collo e della scapola.
- Arteria toracodorsale. Decorre verso il basso con il nervo toraco-dorsale e termina vascolarizzando
i fasci profondi del muscolo grande dorsale.

Arteria circonflessa posteriore dell’omero
Nasce dal tratto distale dell’arteria ascellare e si porta indietro passando per il quadrilatero di Velpau con il
nervo ascellare; circonda il collo chirurgico dell’omero e termina con un ramo discendente che si
anastomizza con il ramo deltoideo dell’arteria profonda del braccio. Vascolarizza l’articolazione
glenomerale ed i muscoli circostanti.

Arteria circonflessa anteriore dell’omero
È più piccola della precedente e si porta dietro al muscolo coracobrachiale e al capo lungo del bicipite per
raggiungere il solco bicipitale, dove cede un ramo ascendente per l’articolazione glenomerale e termina
anastomizzandosi con l’arteria circonflessa posteriore dell’omero.

Circolo anastomotico della spalla
Questo circolo anastomotico arterioso permette una connessione tra le arterie succlavia, ascellare e
brachiale, consentendo in questo modo l’afflusso di sangue ai territori periferici anche in caso di
compressione di un tratto arterioso.
L’arteria succlavia si anastomizza con l’arteria ascellare in due maniere:
-posteriormente grazie all’arteria sovrascapolare e l’arteria dorsale della scapola (rami della succlavia) che
si uniscono alle arterie circonflessa della scapola e toracoacromiale (rami dell’ascellare);
57

- anteriormente tramite le arterie intercostale suprema e toracica interna (rami della succlavia) che si
uniscono all’arteria toracica laterale (ramo dell’ascellare).
L’arteria ascellare si anastomizza inoltre con l’arteria brachiale grazie alla comunicazione tra le arterie
circonflessa anteriore e posteriore dell’omero (rami dell’ascellare) con l’arteria profonda del braccio (ramo
della brachiale). Tale circolo anastomotico è però meno efficiente del precedente perché si basa su
anastomosi tra esili rami.

Arteria Brachiale
È la principale arteria del braccio e rappresenta la continuazione dell'arteria ascellare.
Origina a livello del margine inferiore del muscolo grande pettorale. Prossimalmente, a livello della sua
origine, si trova mediale al muscolo coracobrachiale, rispetto al quale si porta poi anteriormente, situandosi
lungo il lato mediale della faccia anteriore dell’arto, nel solco tra i muscoli coracobrachiale e bicipite.
Scenderà spostandosi verso la linea mediana, seguendo medialmente il muscolo bicipite brachiale, e
terminerà a livello della piega del gomito, dove stacca i suoi rami terminali.
Risulta coperta direttamente dalla fascia brachiale, che la separa dalla cute.
Decorre appoggiandosi sul setto intermuscolare mediale, che la separa da capo lungo del tricipite e dal nervo radiale.
Il nervo mediano si trova prima lateralmente ad essa e successivamente la scavalca portandosi
medialmente. Prossimalmente ha rapporto medialmente con il nervo ulnare e con il nervo cutaneo mediale
dell’avambraccio, che poi divergeranno.
La vena basilica decorre medialmente all'arteria brachiale e ne è separata dalla fascia brachiale.

Territorio di distribuzione. Con i rami collaterali vascolarizza cute, muscoli ed ossa del braccio, partecipa alla
formazione della rete anastomotica della spalla e del gomito.
Rami collaterali: Arteria profonda del braccio, Arteria collaterale ulnare superiore ed inferiore.
Rami terminali: Arteria radiale e Arteria ulnare.

Arteria profonda del braccio
È il più voluminoso dei rami collaterali dell’arteria brachiale. Nasce subito sotto il margine inferiore del
muscolo grande rotondo; si dirige in basso, in fuori e un po’ indietro, insieme con il nervo radiale, nello
spazio triangolare delimitato in alto da grande rotondo, lateralmente dal capo laterale del tricipite e
medialmente dal capo lungo del tricipite e, sempre accompagnata dal nervo radiale, decorre nel solco del
nervo radiale lungo la diafisi omerale, nell’interstizio tra capo lungo e mediale del muscolo tricipite,
arrivando al margine laterale di questo, ove cede i suoi due rami terminali.
- Arteria collaterale radiale
Insieme al nervo radiale perfora il setto intermuscolare laterale tra muscoli brachiale e brachioradiale e,
dando loro dei rami, termina a livello dell’epicondilo laterale, anastomizzandosi con l’arteria ricorrente
radiale e partecipando quindi alla rete articolare del gomito.
- Arteria collaterale media
Attraversa e irrora il capo mediale del muscolo tricipite; termina a livello del gomito anastomizzandosi
con l’arteria collaterale ulnare inferiore e con l’arteria ricorrente interossea.
- Emette come ramo collaterale un ramo deltoideo sottile che si porta in alto lungo il margine
laterale della diafisi omerale per anastomizzarsi con l’arteria circonflessa anteriore dell’omero e
partecipando quindi al circolo anastomotico della spalla.

Arteria collaterale ulnare superiore
Origina dal terzo medio dell’arteria brachiale, quindi decorre insieme al nervo ulnare obliquando
posteriormente e portandosi a livello del gomito, dove si anastomizza con l’arteria ricorrente ulnare
posteriore.

Arteria collaterale ulnare inferiore
Origina dal terzo distale dell’arteria brachiale, anch’essa si porta posteriormente arrivando nel gomito
medialmente alla precedente. Nel suo tratto iniziale contrae un’anastomosi con l’arteria ricorrente ulnare
anteriore e termina anastomizzandosi con l’arteria collaterale media.

58

Arteria Radiale
È il ramo laterale di biforcazione dell' arteria brachiale, nasce a livello del processo coronoideo dell'ulna 1
cm sotto la piega del gomito. Si porta nella regione anterolaterale dell’avambraccio superando
lateralmente il muscolo pronatore rotondo e scende verso il basso sempre in questa regione nascosta dal
muscolo brachioradiale, ponendosi medialmente al ramo superficiale del nervo radiale (nel suo terzo
medio). Quando durante il suo decorso il muscolo brachioradiale si trasforma intende questa diviene
superficiale e, a livello del tratto distale del radio risulta ricoperta solamente dalla fascia antibrachiale (è qui
che si prende il polso radiale). Giunta al processo stiloideo del radio emette il ramo palmare superficiale.
Circonda infine il margine laterale del carpo e si porta a livello di palmo, profondamente, dove si
anastomizza con il ramo palmare profondo dell’ulnare per formare l’arcata palmare profonda.

Arteria ricorrente radiale
Nasce appena sotto la piega del gomito e si porta in alto anastomizzandosi con l’arteria collaterale radiale.

Ramo palmare superficiale
Origina dall’arteria radiale all’altezza del processo stiloideo del radio. Passa attraverso i muscoli
dell’eminenza tenar, che irrora, e termina anastomizzandosi con il tratto terminale dell’arteria ulnare
formando così l’arcata palmare superficiale.

Ramo carpico dorsale
Origina dall’arteria radiale nel punto in cui circonda il margine laterale del carpo, decorre sulla superficie
dorsale del carpo e si porta poi medialmente per anastomizzarsi con il ramo carpico dorsale dell’arteria
ulnare, formando l’arcata dorsale del carpo.

Ramo carpico palmare
È un piccolo e profondo vaso che nasce a livello del carpo e termina anastomizzandosi con un ramo analogo
dell’arteria ulnare.

Arteria Ulnare
È il ramo mediale di biforcazione dell'arteria brachiale, nasce a livello del processo coronoideo dell'ulna, 1
cm sotto la piega del gomito. Si dirige in basso e medialmente, passando profondamente al pronatore
rotondo e venendo incrociata dall’alto dal nervo mediano, si adagia poi sul muscolo flessore profondo delle
dita. Nei suoi 2/3 inferiori decorre parallelamente e subito lateralmente al nervo ulnare, nel lato mediale
dell’avambraccio. Nella porzione distale dell’avambraccio viene in rapporto posteriormente con il
pronatore quadrato, e medialmente con il tendine del muscolo flessore ulnare del carpo.
Passa infine dal carpo a livello dell’osso pisiforme e nel palmo piega lateralmente e si anastomizza con il
ramo palmare superficiale dell’arteria radiale per formare l’arcata palmare superficiale.

Arteria ricorrente ulnare anteriore
È un piccolo ramo arterioso che nasce subito sotto all’articolazione del gomito e risale per anastomizzare
con l’arteria collaterale ulnare inferiore.

Arteria ricorrente ulnare posteriore
Nasce più distalmente della precedente e risale per anastomizzarsi con l’arteria collaterale ulnare
superiore.

Arteria interossea comune
È un breve ramo che nasce appena sotto la piega del gomito (subito distalmente alla ricorrente ulnare
posteriore) e va indietro fino al margine superiore della membrana interossea dove si divide in due rami:
- Arteria interossea anteriore
Discende lungo la superficie anteriore della membrana interossea e termina gettandosi nell’arcata
dorsale del carpo.
- Arteria interossea posteriore
Scavalca il margine superiore della membrana interossea e si porta nella regione posteriore
dell’avambraccio. A questo livello cede l’arteria ricorrente interossea che si porta verso l’alto e termina
anastomizzandosi con l’arteria collaterale media. Discende tra i muscoli dello strato superficiale e quelli
dello strato profondo della loggia posteriore, e termina gettandosi nell’arcata dorsale del carpo.
59

Ramo carpico dorsale
Origina a livello dell’osso pisiforme, circonda quindi il margine mediale del polso si porta sulla faccia dorsale
del carpo dove si anastomizza con il ramo carpico dorsale dell’arteria radiale per formare l’ arcata dorsale
del carpo.

Ramo palmare profondo
Nasce dall’arteria ulnare subito distalmente al pisiforme e si dirige profondamente e lateralmente per
anastomizzarsi con il tratto terminale dell’arteria radiale formando l’arcata palmare profonda.

Ramo carpico palmare
È un piccolo e profondo vaso che nasce a livello del carpo e termina anastomizzandosi con un ramo analogo
dell’arteria radiale.

Rete articolare del gomito
È costituita dalle arterie collaterali dell’arteria brachiale e dai rami ricorrenti delle arterie radiale e ulnare.
Si trova nella regione dorsale del gomito, addossata al piano osseo e al tendine del muscolo tricipite.
Tale rete anastomotica, oltre a fornire rami alle ossa, all’articolazione e alla cute, garantisce il costante
afflusso di sangue all’avambraccio e alla mano nelle varie condizioni di impegno funzionale della regione del
gomito. È anche alla base dei diversi circoli collaterali che si instaurano in caso di eventi patologici
ostruttivi.

ARCATE ANASTOMOTICHE DELLA MANO
Arcata palmare superficiale. Arteria radiale: ramo palmare superficiale – Arteria ulnare: tratto terminale.
A livello del processo stiloideo del radio l'arteria radiale emette il ramo palmare superficiale che decorre tra
i muscoli dell'eminenza tenar raggiungendo il palmo della mano dove si anastomizza con il tratto terminale,
arcuato dell'arteria ulnare a formare l'arcata palmare superficiale.
Arcata dorsale del carpo. Arteria radiale: ramo carpico dorsale – Arteria ulnare: ramo carpico dorsale.
L'arteria radiale arrivata a livello del processo stiloideo del radio, si porta a circondare il margine laterale del
carpo per raggiungere il dorso della mano emettendo un altro importante ramo, il ramo carpico dorsale, il
quale decorrendo sulla superficie del carpo si porta medialmente per anastomizzarsi con ramo carpico
dorsale dell'arteria ulnare per formare l'arcata dorsale
Arcata Palmare profonda. (Arteria radiale: tratto terminale) – Arteria ulnare: ramo palmare profondo.
Raggiunto il dorso della mano nello spazio tra il 1° e il 2° osso metacarpale, l'arteria radiale, lo attraversa
per penetrate nel palmo della mano dove il suo tratto terminale decorre trasversalmente verso il lato
ulnare e si anastomizza con il ramo profondo dell’arteria ulnare (staccato appena sotto l'osso pisiforme) per
formare l'arcata palmare profonda.

Ritorno Venoso
Vene Profonde
Decorrono parallele alle corrispondenti arterie, generalmente in numero di due per arteria. Raccolgono il
sangue refluo dai territori profondi dell’arto superiore.
Si avranno quindi le arcate venose palmare superficiale e l’arcata venosa palmare profonda. Tutte le vene
della mano drenano nelle due vene ulnari e nelle due vene radiali.
Si uniscono a livello del gomito a dare le vene brachiali. Le due vene brachiali, satelliti dell’arteria
omonima, confluiscono nella vena ascellare. La vena brachiale mediale lungo il suo decorso riceve
normalmente la vena basilica.

Vene Superficiali
Le vene superficiali o cutanee dell’arto superiore sono le vene cefalica, basilica, mediana del gomito e
dell’avambraccio ed i loro rami affluenti.
Hanno tutte le seguenti caratteristiche: decorrono nel tessuto sottocutaneo a contatto con la fascia
superficiale, non sono satelliti di arterie, sono provviste di abbondante corredo muscolare, posseggono
alcune valvole, sebbene in minor numero rispetto alle vene profonde, presentano numerose anastomosi
tra loro e con le vene profonde attraverso le vene perforanti.
60

Raccolgono maggior quantità di sangue delle vene profonde. Sboccano, alla radice dell’arto, nelle vene
profonde.

Reti venose palmare e dorsale
Le vene superficiali della mano originano dall’estremità distale delle dita, e formano due reti
anastomotiche, la rete venosa palmare più esile e la rete venosa dorsale più consistente. Quest’ultima
defluisce prossimalmente nella vena cefalica dal lato radiale e nella vena basilica dal lato ulnare.

Vena cefalica
Origina dalla rete venosa dorsale della mano dal lato radiale; risale portandosi sulla faccia anteriore
dell’avambraccio, sempre dal lato radiale, rimanendo sottocutanea.
Nella regione della piega del gomito emette la vena mediana del gomito, grosso ramo venoso, che si
anastomizza sia con le vene profonde che con la vena basilica. La vena cefalica risale quindi lungo il solco
bicipitale laterale del braccio e poi nel solco deltoideopettorale finché, sotto la clavicola, perfora la fascia e
sbocca nella vena ascellare.

Vena basilica
Origina dalla rete venosa dorsale della mano dal lato ulnare, decorre prima sulla faccia dorsale
dell’avambraccio sul lato ulnare e quindi si porta, a livello del terzo prossimale dell’avambraccio, sulla faccia
anteriore. A livello della piega del gomito riceve la vena mediana del gomito (ramo della vena cefalica) e
prende rapporti con diversi rami del nervo cutaneo mediale dell’avambraccio. Decorre poi nel solco
bicipitale mediale del braccio rimanendo superficiale fino al terzo medio, quindi perfora la fascia brachiale
per gettarsi nella vena brachiale mediale.

Vena mediana dell’avambraccio
Origina dalla rete venosa palmare superficiale, risale lungo la faccia anteriore dell’avambraccio per gettarsi
nella vena basilica o nella vena mediana del gomito. Altre volte si biforca dando luogo a una vena mediana
cefalica e a una vena mediana basilica, spesso di calibro differente, che raggiungono le vene di rispettiva
destinazione.

61

Ascella
Limiti
L’ascella è una regione piramidale situata tra la parte superiore della parete toracica e il braccio.
Il suo apice smusso continua nella base del collo tra il bordo esterno della prima costa, il bordo superiore
della scapola, la superficie posteriore della clavicola e l’aspetto mediale del processo coracoideo.
La sua base, che è virtuale, può essere immaginata come rivolta verso il basso: è ampia verso il torace e
stretta verso il braccio e corrisponde alla cute e a uno spesso strato di fascia ascellare tra i margini inferiori
del grande pettorale anteriormente e del grande dorsale posteriormente. È convessa verso l’alto per
conformarsi alla concavità del cavo ascellare.
La parete anteriore è formata dal grande e dal piccolo pettorale: il primo copre l’intera parete, il secondo
la sua porzione intermedia. Lo spazio tra il margine superiore del piccolo pettorale e la clavicola è occupato
dalla fascia clavipettorale.
La parete posteriore è formata dal sotto scapolare in alto e dal grande rotondo e grande dorsale in basso.
La parete mediale è convessa lateralmente ed è formata dalle prime quattro coste, dai muscoli
intercostali associati e dalla porzione superiore del dentato anteriore.
Le pareti anteriore e posteriore convergono lateralmente: la parete è ristretta ed è costituita dal solco
intertubercolare del’omero: l’angolo laterale ospita il coracobrachiale e il bicipite

Contenuti
L’ascella contiene i vasi ascellari, la parte infraclavicolare del plesso brachiale e i suoi rami, numerosi
linfonodi e vasi linfatici, tessuto adiposo areolare lasso e, in molti casi, il prolungamento ascellare della
mammella. I vasi ascellari e il plesso brachiale muovono dall’apice alla base dell’ascella lungo la parete
laterale, più vicini alla parete anteriore: la vena ascellare è anteromediale rispetto all’arteria. L’inclinazione
delle coste superiori implica che il fascio vascolonervoso, dopo essere fuoriuscito posteriormente alla
clavicola, incroci il primo spazio intercostale: i suoi rapporti anatomici sono quindi differenti ai livelli
superiori e inferiori. I rami toracici dell’arteria ascellare sono in contatto con i muscoli pettorali; l’arteria
toracica laterale raggiunge la parete toracica lungo il margine laterale del piccolo pettorale. I vasi
circonflessi della scapola girano intorno al margine laterale della scapola; i vasi circonflessi posteriori
dell’omero ed il nervo ascellare girano indietro e lateralmente intorno al collo chirurgico dell’omero
(quadrilatero di Velpau). Nessun vaso importante è posizionato sulla “parete” mediale, che è incrociata
prossimalmente solo da piccoli rami dell’arteria toracica superiore. Il nervo toracico lungo discende sul
dentato anteriore e i nervi intercostobrachiali perforano la parte superiore e anteriore di questa parete,
incrociando l’ascella sulla sua parete laterale.

Fasce
Fascia pettorale e ascellare
La fascia pettorale è una sottile lamina che riveste il grande pettorale e si estende tra i suoi fascicoli. È
inserita sullo sterno medialmente, sulla clavicola in alto e si continua lateralmente e verso il basso con la
fascia della spalla, dell’ascella e del torace. Per quanto sottile sul muscolo pettorale, diviene più spessa tra
questo e il grande dorsale e, come fascia ascellare, forma il pavimento dell’ascella. Quest’ultima si divide a
livello del margine laterale del grande dorsale in due foglietti che circondano il muscolo e prendono
inserzione posteriormente sulle spinose delle vertebre toraciche. La fascia lascia il bordo inferiore del
grande pettorale per attraversare l’ascella, un foglietto risale coperto dal muscolo e si divide per circondare
il piccolo pettorale e diventare fascia clavipettorale in corrispondenza del bordo superiore del piccolo
pettorale. Il cavo ascellare è prodotto soprattutto dall’azione di questa fascia, che ancora la cute al
pavimento dell’ascella, talvolta denominata legamento sospensore dell’ascella.

Fascia clavipettorale
La fascia clavipettorale è una robusta lamina fibrosa posteriore alla porzione clavicolare del grande
pettorale. Riempie il vuoto tra il piccolo pettorale e il succlavio e copre i vasi e i nervi ascellari. Si divide
attorno al succlavio ed è fissata alla clavicola sia anteriormente sia posteriormente al solco per il muscolo
succlavio. Il foglietto posteriore si congiunge con la fascia cervicale profonda. Medialmente confluisce nella
62

fascia sovrastante i primi due spazi intercostali e si inserisce sulla prima costa, in posizione mediale rispetto
al succlavio. Lateralmente è spessa e densa e si inserisce nel processo coracoideo, in corrispondenza del
quale si fonde con il legamento coracoclavicolare. Spesso, tra la prima costa e il processo coracoideo, la
fascia si ispessisce creando una banderella, il legamento costocoracoideo. Inferiormente, la fascia diventa
sottile, si divide attorno al piccolo pettorale e discende per congiungersi alla fascia ascellare e alla fascia
sopra il capo breve del bicipite lateralmente.
La vena cefalica, l’arteria e la vena toracoacromiale e il nervo pettorale laterale passano attraverso la fascia.

Retinacolo dei tendini dei muscoli flessori
Il retinacolo dei tendini dei muscoli flessori ( o legamento trasverso del carpo ) è una robusta banda
fibrosa, disposta anteriormente sul carpo, che converte la sua concavità anteriore nel tunnel carpale,
attraverso il quale decorrono i tendini dei muscoli flessori delle dita e il nervo mediano. Si fissa
medialmente al piriforme ed all’uncino dell’uncinato e lateralmente sul trapezio (tubercolo).
Una piccola parte superficiale del retinacolo si solleva, da passaggio al fascio vascolonervoso ulnare e si
fissa alla faccia radiale dell’osso pisiforme, formando un tunnel (il canale di Guyon).

63

ARTO INFERIORE
Osteologia
Osso Coxale o dell’Anca
È un osso piatto, pari e simmetrico, risultato della fusione di tre abbozzi distinti: ileo, ischio e pube.

Acetabolo
Corrisponde al punto di saldatura delle tre ossa e, rispetto ad esso, l’ileo è posto superiormente, l’ischio
posteroinferiormente ed il pube anteroinferiormente.
L’acetabolo è un’ampia cavità articolare emisferica che accoglie la testa del femore per l’articolazione coxofemorale, ed è delimitato perifericamente da un rilievo circolare, il margine dell’acetabolo, che risulta
interrotto nell’incisura dell’acetabolo, corrispondente al punto di fusione tra ischio e pube.
La cavità dell’acetabolo non entra tutta in contatto con la testa del femore, al suo interno è infatti presente
una superficie articolare semilunare e periferica, rivestita da cartilagine ialina, la faccia semilunare, che
risulta anch’essa interrotta dall’incisura dell’acetabolo. Centralmente è presente la fossa dell’acetabolo,
una superficie rugosa e non articolare.

Foro otturato
È un grosso foro presente sotto all’acetabolo, delimitato supero-anteriormente dal pube e posteroinferiormente dall’ischio. Nel vivente è chiuso quasi completamente dalla membrana otturatoria.

Ileo
È formato da una robusta parte inferiore, il corpo, e da una porzione superiore appiattita, l’ala.
- Corpo
Esternamente contribuisce a formare la parte superiore dell’acetabolo.
Internamente è piano e liscio ed è separato dall’ala dalla linea arcuata, un lungo rilievo smusso, che
si continua nel pube con la cresta pettinea. A livello della fusione di ileo e pube, lungo la cresta, è
visibile, sotto la spina iliaca anteroinferiore, un rilievo smusso, l’eminenza ileopettina o ileopubica.
- Ala
Esternamente presenta la faccia glutea, un’ampia superficie piana, percorsa da tre linee rugose che,
dall’avanti all’indietro, sono: la linea glutea inferiore, la linea glutea anteriore e la linea glutea
posteriore, che delimitano tre superfici che dove rispettivamente si inseriscono i muscoli piccolo
gluteo, medio gluteo e grande gluteo.
Internamente presenta la fossa iliaca, una concavità dalla quale si origina il muscolo iliaco.
Dietro alla fossa iliaca si ritrova la faccia auricolare, per l’articolazione con il sacro e la tuberosità
iliaca, per l’inserzione dei legamenti sacroiliaci posteriori.
Il margine superiore è robusto e corrisponde alla cresta iliaca, la quale presenta un labbro esterno,
un labbro interno e una linea intermedia. Il labbro esterno presenta una sporgenza laterale, il
tubercolo iliaco. La cresta iliaca termina, in avanti, con una sporgenza palpabile attraverso i
tegumenti, la spina iliaca anterosuperiore e, indietro, con un altro rilievo, la spina iliaca
posterosuperiore. Sotto alle spine iliache superiori, l’ala dell’ileo possiede le spine iliache
anteroinferiore e posteroinferiore.

Ischio
È formato da un corpo e da un ramo che insieme delimitano in basso e posteriormente il foro otturato.
- Corpo
Contribuisce a formare posteroinferiormente l’acetabolo e presenta, in corrispondenza del margine
posteriore, la spina ischiatica. Al di sopra della spina è presente la grande incisura ischiatica, la
quale è delimitata superiormente dalla spina iliaca posteroinferiore; sotto alla spina ischiatica è
presente la piccola incisura ischiatica. Le due incisure sono trasformate in fori dai legamenti
sacrospinoso e sacrotuberoso.
- Ramo
Origina dalla parte inferiore del corpo dell’ischio e si porta verso il basso fino ad una voluminosa
sporgenza, la tuberosità ischiatica, cambia poi direzione, dirigendosi in avanti ed in alto, per riunirsi
al ramo inferiore del pube formando il ramo ischiopubico.
64

Pube
Ha un corpo che contribuisce a formare anteroinferiormente la cavità dell’acetabolo, un ramo superiore e
un ramo inferiore che delimitano superoanteriormente il foro otturato.
- Ramo superiore
Origina dalla parte anteriore del corpo, a livello dell’eminenza ileopubica e si dirige medialmente.
Il margine superiore è sottile e corrisponde alla cresta pettinea che termina in corrispondenza del
tubercolo pubico. Medialmente al tubercolo pubico, sulla linea mediana, il pube presenta la faccia
sinfisaria, che è unita alla faccia sinfisaria dell’osso coxale controlaterale mediante la sinfisi pubica.
- Ramo inferiore
Rappresenta la prosecuzione del ramo inferiore del pube e si unisce al ramo dell’ischio formando il
ramo ischiopubico.

Pelvi e Pelvimetria
La pelvi (o bacino) è un complesso osseo formato, anterolateralmente, dalle ossa coxali unite dalla sinfisi
pubica e, posteriormente, dal sacro e dal coccige. Ha la forma di un imbuto con la base rivolta
superiormente e l’apice tronco inferiormente.
Tra i due rami ischiopubici, sotto alla sinfisi pubica, è presente l’angolo sottopubico che, nella femmina, è
più ampio e viene definito arco pubico.

Stretto superiore
Divide la grande pelvi, che appartiene all’addome, e la piccola pelvi.
È una circonferenza che si trova in un piano inclinato di circa 60° rispetto al piano orizzontale ed è formato
in direzione dorsoventrale da: promontorio, ali del sacro, articolazione sacroiliaca, linea arcuata, eminenza
ileopubica, cresta pettinea, tubercolo pubico e dal margine superiore della sinfisi pubica.
Coniugata anatomica. Va dal promontorio al margine superiore della sinfisi pubica e misura 11 cm.
Coniugata vera. Va dal promontorio alla faccia posteriore della sinfisi pubica e misura 10,5 cm.
Questa rappresenta lo spazio effettivamente utile per il passaggio della testa del feto.

Diametro trasverso. Unisce i punti più laterali dello stretto superiore (fossa iliaca) e misura 13,5 cm.

Stretto inferiore
È una circonferenza immaginaria che va dall’apice del coccige al margine inferiore della sinfisi pubica.
Coniugata retta. Unisce l’apice del coccige alla sinfisi pubica e misura 9,5 cm.

Femore
È l’osso lungo più voluminoso del corpo e forma lo scheletro della coscia.
Prossimalmente è articolato con l’acetabolo dell’osso dell’anca, distalmente, con la tibia e la patella.
Nella stazione eretta il femore è inclinato in basso e medialmente.

Epifisi prossimale
Presenta la testa del femore, un’eminenza rivestita da cartilagine ialina, che corrisponde a circa 2/3 di sfera
e si articola con l’acetabolo dell’osso dell’anca. Nella testa è presenta la fovea capitis (o fossetta della testa)
che è priva di cartilagine e da inserzione al legamento rotondo.
La testa termina con un restringimento molto evidente, il collo anatomico del femore.
Alla base del collo sono visibili due grossi rilievi:
- Grande trocantere. Superiormente e lateralmente. Presenta medialmente la fossa trocanterica.
- Piccolo trocantere. Inferiormente e medialmente.
I trocanteri sono uniti anteriormente dalla linea intertrocanterica e posteriormente dalla cresta
intertrocanterica, più rilevata.

Diafisi
Il margine posteriore è rugoso e corrisponde alla linea aspra. Questa è formata da due labbri, laterale e
mediale, che sono accostati nella parte centrale e che divergono in prossimità delle due estremità.
Prossimalmente la biforcazione laterale della linea aspra forma la tuberosità glutea, dove si inseriscono i
fasci profondi del muscolo grande gluteo; la biforcazione mediale forma la linea pettinea, per l’inserzione
del muscolo pettineo.
65

Distalmente, la biforcazione laterale e quella mediale continuano con le linee sopracondiloidee laterale e
mediale che terminano a livello degli epicondili dell’estremità distale e delimitano la faccia poplitea.

Epifisi distale
È voluminosa ed è formata da due grosse masse di forma ovalare, i condili laterale e mediale. Questi si
articolano con la tibia e anteriormente continuano con la faccia patellare per l’articolazione con la patella.
La superficie articolare per la patella presenta due versanti che convergono in un solco verticale centrale.
Posteriormente i condili sono separati da una profonda depressione, la fossa intercondiloidea, separata
dalla faccia poplitea dalla linea intercondiloidea.
Sopra ai condili sono visibili due rilievi, l’epicondilo laterale e mediale che danno inserzione a legamenti;
sopra all’epicondilo mediale è presente un altro rilievo, il tubercolo dell’adduttore, sul quale si inserisce il
muscolo grande adduttore.

Patella / Rotula
È un grosso osso sesamoide accolto nello spessore del tendine del muscolo quadricipite femorale. È un osso
breve di forma triangolare con base superiore e apice inferiore.
Faccia posteriore. È rivestita da cartilagine e si va ad articolare con la superficie patellare del femore. È
percorsa da una cresta verticale centrale che la divide in due facce.
Base. Da inserzione al tendine del muscolo quadricipite femorale.
Apice. Da inserzione al legamento patellare.

Tibia
È un robusto osso lungo che forma, insieme alla fibula, lo scheletro della gamba; è situata nella parte
anteromediale della gamba stessa.

Epifisi prossimale
È molto voluminosa e sviluppata in senso trasversale per la presenza dei due condili, laterale e mediale. La
faccia prossimale dei due condili corrisponde ai piatti articolari tibiali, che si articolano con i condili
femorali. Tra queste due facce articolari è presente un rilievo, l’eminenza intercondiloidea, che permette di
delimitare due regioni triangolari, le aree intercondiloidee anteriore e posteriore.
Sulla faccia laterale del condilo laterale è presente una piccola superficie rivolta in basso e rivestita da
cartilagine, la faccia articolare fibulare, per l’articolazione tibio-fibulare prossimale.

Corpo
Anteriormente, a livello del confine con l’epifisi prossimale, è presente la tuberosità tibiale, per l’inserzione
del legamento patellare.
Faccia posteriore. Presenta l’obliqua linea del muscolo soleo, per l’inserzione del muscolo soleo.

Epifisi distale
È più piccola della prossimale e continua medialmente con una sporgenza che si dirige in basso, il malleolo
mediale. La faccia inferiore presenta la faccia articolare inferiore, per l’articolazione con l’astragalo.
Lateralmente è visibile l’incisura fibulare, rivestita di cartilagine per l’articolazione tibio-fibulare distale.

Fibula / Perone
È un osso lungo che partecipa alla formazione dello scheletro della gamba, molto più esile della tibia, le è
posta lateralmente. L’estremità prossimale corrisponde alla testa della fibula, che termina in alto con una
sporgenza, l’apice della testa. Medialmente, sulla testa, vi è la faccia articolare per la tibia.
L’estremità distale si rigonfia lateralmente nel malleolo laterale, e presenta una faccia articolare continua
che si articola con la tibia e con l’estremità laterale dell’astragalo.

Piede
Tarso. La fila prossimale è formata dall’astragalo (superiormente) e dal calcagno. La fila distale è formata
medialmente dai tre cuneiformi (anteriormente) e dal navicolare; lateralmente dal cuboide.
Metatarso e falangi. Sono divise come nella mano e la numerazione è in senso medio-laterale.
66

Artrologia
Articolazione Sacroiliaca Anfiartrosi
Sono presenti sia capsula articolare che membrana sinoviale, e la classificazione risulta difatti ambigua.

Superfici articolari
- Facce auricolari di anca e sacro.
Legamenti
-

-

Sacroiliaco anteriore. Rinforza anteriormente la capsula.
Ileolombare. Origina dai processi costiformi di L4 e L5 e si unisce al sacroiliaco anteriore.
Sacroiliaco posteriore. È teso dalla cresta sacrale laterale alla spina iliaca posterosuperiore.
Sacrotuberoso. È teso dalle spine iliache posteriori e dal margine laterale del sacro alla tuberosità
ischiatica, i fasci fibrosi si confondono con quelli del legamento sacroiliaco posteriore.
Delimita il grande foro ischiatico.
Sacrospinoso. È teso dal margine laterale del sacro e del coccige alla spina ischiatica.
Delimita il piccolo foro ischiatico.
Interosseo. Unisce la tuberosità sacrale alla tuberosità iliaca.

Movimenti
È un’articolazione molto poco mobile ma durante la fase di gravidanza degli ormoni permetteranno la
riduzione della complementarietà delle superfici articolari e saranno permessi lievi movimenti:
- Nutazione. La base del sacro si sposta in avanti ed in basso e l’apice del coccige va indietro.
- Contronutazione. Corrisponde al movimento opposto del precedente.

Articolazione Coxo-femorale (o dell’Anca) Enartrosi
Superfici articolari
-

Testa del femore. 2/3 di sfera rivestita da cartilagine ad eccezione della fovea capitis, che non è
articolare.
- Cavità acetabolare. La superficie semilunare semilunare è rivestita da cartilagine ed è articolare.
Sarà completata a livello di incisura dell’acetabolo dal legamento trasverso dell’acetabolo.
Internamente vi è la fossa dell’acetabolo con la presenza di un cuscinetto adiposo.
Visto che la concavità dell’acetabolo non è abbastanza ampia per accogliere la testa del femore vi sarà
la presenza di un labbro acetabolare, costituito di tessuto connettivo fibroso, che si inserisce sul
margine dell’acetabolo aumentandone la concavità e rendendo armoniche le superfici articolari.

Capsula articolare
-

Prossimalmente. Si inserisce sull’anca, sul contorno della cavità acetabolare.
Distalmente. Si inserisce anteriormente anteriormente a livello della linea intertrocanterica e
posteriormente 1-2 cm sopra la cresta intertrocanterica, sul collo.

Legamenti
-

-

-

-

Rotondo (o della testa del femore). È teso all’interno della capsula dalla fovea capitis al legamento
trasverso dell’acetabolo. È attraversato da un’arteriola ed è quindi importante per la
vascolarizzazione. È circondato da un manicotto della membrana sinoviale, è quindi un legamento
intracapsulare, intrasinoviale ed extrarticolare.
Ileofemorale (o ad Y o di Bigelow). È robustissimo, è capace di sopportare trazioni fino a 300 Kg.
Si origina dalla spina iliaca antero-inferiore e dalla porzione iliaca dell’acetabolo, poi i fasci si
diramano: il fascio più orizzontale si inserisce sul grande trocantere, il fascio più verticale arriva
nella parte più inferiore della linea intertrocanterica. Serve a contrastare l’iperestensione.
Pubofemorale. I fasci originano dalla cresta pettinea ed in parte dall’eminenza ileopettinea e, con
direzione orizzontale, si uniscono ai fasci profondi del legamento ileofemorale, rispetto al quale si
trova medialmente. Serve a contrastare l’iperabduzione.
Ischiofemorale. È teso dal versante ischiatico del margine acetabolare e si porta in avanti per
inserirsi nella fossa trocanterica. Serve a contrastare l’iperestensione.
67

-

Zona orbicolare. Da alcuni considerata un legamento, rappresenta in realtà un anello fibroso
corrispondente ai fasci con andamento circolare della capsula fibrosa, è osservabile
posteriormente.

Membrana sinoviale e borse
La membrana sinoviale riveste internamente il legamento rotondo. La strozzatura a livello della zona
orbicolare la fa protrudere al di fuori dei fasci fibrosi.
- Borsa mucosa ileopettinea. Si trova tra i legamenti ileofemorale e pubofemorale posteriormente
ed il muscolo ileopsoas anteriormente. Evita attriti tra il muscolo e l’articolazione.

Movimenti
Flessione, estensione, abduzione, adduzione, rotazione e come somma di questi circumduzione.

Articolazione del Ginocchio
È data dall’unione di due diverse articolazioni, che condividono la capsula articolare.

Articolazione femorotibiale – Condiloartrosi
Tra i condili femorali ed i piatti tibiali.

Articolazione femoropatellare – A sella
Tra la superficie patellare del femore e la faccia posteriore/articolare della patella.
Visa la discordanza tra la marcata convessità dei condili femorali e la scarsa concavità dei piatti tibiali
l’articolazione del ginocchio risulterebbe piuttosto debole ma è stabilizzata e potenziata da legamenti e da
muscoli e da un paio di menischi interposti tra le superfici articolari che armonizzano le superfici.

Capsula articolare
-

-

Prossimalmente. Anteriormente sul femore si inserisce sopra la superficie patellare e passa al di
sotto dei due epicondili per arrivare posteriormente ad inserirsi al di sopra dei condili, lascerà però
uno spazio aperto (coperto da legamenti) perché si insinua nella fossa intercondiloidea.
Distalmente. Si inserisce attorno ai piatti tibiali.
Andrà inoltre ad inserirsi sul contro della patella.

Menischi
Ovviano in parte al problema della discordanza delle superfici articolari, in mezzo alle quali sono interposti.
Sono dei semidischi cartilaginei, più spessi esternamente e quindi triangolari in sezione.
La parte più esterna e spessa di ciascun menisco è anche quella più vascolarizzata.
- Menisco laterale. Ha forma di un semicerchio quasi completo (O).È più libero di muoversi rispetto
al mediale sia grazie alla forma, sia per il fatto che non aderisce al legamento collaterale laterale.
Da esso originano due fasci, i legamenti meniscofemorali anteriore e posteriore, che lo uniscono al
condilo mediale del femore.
- Menisco mediale. Ha forma di semiluna (C) ed è più ampio del laterale. I suoi movimenti sono
piuttosto limitati, sia per la forma che per l’aderenza al legamento collaterale mediale, ne risulta
quindi che si rompe più facilmente.
Le estremità anteriori dei due menischi sono unite dal legamento trasverso del ginocchio.

Legamenti
-

-

Patellare. È un robusto cordone fibroso che unisce il margine inferiore della patella alla tuberosità
tibiale. Rappresenta la continuazione in basso del tendine del muscolo quadricipite femorale, in cui
la patella è inserita come osso sesamoide.
Retinacolo laterale della patella. Un fascio fibroso che deriva dal muscolo vasto laterale.
Retinacolo mediale della patella. Un fascio fibroso che deriva dal muscolo vasto mediale.
I due retinacoli si inseriscono ai due lati della tuberosità tibiale.
Collaterale mediale (tibiale). È teso dall’epicondilo mediale alla faccia mediale dell’epifisi
prossimale della tibia. Aderisce alla capsula articolare ed al menisco mediale.
Collaterale laterale (fibulare). È teso dall’epicondilo laterale alla testa della fibula, e non aderisce
né alla capsula né al menisco laterale.
Popliteo obliquo. Corrisponde ad un’espansione del tendine del muscolo semimembranoso che si
va ad inserire sulla porzione di capsula che riveste il condilo laterale.
68

-

Popliteo arcuato. Si diparte dall’estremità laterale del precedente e si porta verso il basso passando
al di sopra, ad arco, del muscolo popliteo e si termina sulla testa della fibula.
Crociato anteriore. Diparte dall’area intercondiloidea anteriore e si porta in alto, indietro e
lateralmente per inserirsi sulla faccia mediale del condilo laterale del femore.
Crociato posteriore. Diparte dall’area intercondiloidea posteriore e si porta in alto, in avanti e
medialmente per inserirsi sulla faccia laterale del condilo mediale del femore.
I due crociati sono intracapsulari ma extrasinoviali e extrarticolari.

Membrana sinoviale e borse
La membrana non va a rivestire le parti fibrocartilaginee. Seguirà le inserzioni della capsula articolare,
andandosi ad insinuare nella fossa intercondiloidea e arrivando a rivestire l’area intercondiloidea anteriore,
escludendo i legamenti crociati anteriore e posteriore, che risultano infatti extrasinoviali.
- Recesso sovrapatellare. È situato sopra la patella profondamente al tendine del quadricipite.
Dal muscolo vasto intermedio dipartono alcuni fasci (muscolo articolare del ginocchio) che si
inseriscono al recesso, evitando che formi pieghe quando la gamba è estesa.
- Recesso sottopopliteo
- Borsa prepatellare. Si trova tra la cute e la patella.
- Borsa infrapatellare. Si trova tra il legamento patellare e la tibia.
Corpo adiposo di Hoffa. È un cuscinetto di tessuto adiposo sito profondamente al legamento patellare, al
di sopra della borsa infrapatellare, che prende rapporti con il margine inferiore della sinovia.

Movimenti
I movimenti permessi sono di flesso-estensione della gamba sulla coscia e, quando la coscia è flessa, anche
di rotazione della gamba.

69

Miologia
Muscoli dell’Anca
Muscoli Interni
Innervati da rami del plesso lombare.

Muscolo ileo-psoas
Muscolo grande psoas
Origine: Superficiale: Superfici laterali dei corpi vertebrali da T12 a L5 + dischi interposti.
Profonda: Processi costiformi da L1 a L5

Muscolo iliaco
Origine: Fossa iliaca e labbro interno della cresta iliaca
Inserzione: I fasci si uniscono e passano sotto al legamento inguinale per inserirsi sul piccolo trocantere.
Azione: Punto fisso sulla colonna -> potente flessore della coscia, che inoltre adduce ed extraruota.
Punto fisso sul femore -> flette il tronco.
Muscolo piccolo psoas Incostante, 50% dei casi
Origine: Superfici laterali dei corpi di T12 e L1 e disco interposto.
Inserzione: Benderella ileo-pettinea.
Azione:

Muscoli Esterni
Strato superficiale
Tranne che ove specificato sono tutti innervati da rami del plesso sacrale.

Muscolo grande gluteo
Origine: Superficie tra linea glutea posteriore e cresta iliaca + superficie laterale del sacro + legamento
sacrotuberoso.
Inserzione: I fasci profondi si vanno ad inserire sulla tuberosità glutea, il tendine dei fasci superficiali va
invece ad unirsi al tratto ileotibiale, un ispessimento laterale della fascia lata.
Azione: Punto fisso sulla colonna -> è il più potente estensore della coscia, che inoltre che extraruota.
Punto fisso sul femore -> estende il bacino.
Innervazione: nervo gluteo inferiore.

Muscolo tensore della fascia lata
Origine: Spina iliaca anterosuperiore.
Inserzione: il tendine si va ad inserire sulla fascia lata, formando un ispessimento noto come tratto
ileotibiale, che andrà a fissarsi
Azione: Tende la fascia lata, abduce e flette e intraruota la coscia ed estende la gamba.
Innervazione: Nervo gluteo superiore.

Strato intermedio
Muscolo medio gluteo
Origine: Superficie compresa dalla linea glutea anteriore alla posteriore + cresta iliaca.
Inserzione: Lateralmente sul grande trocantere.
Azione: Abduce la coscia ed in base ai fasci contratti intra/extra ruota la coscia.
Innervazione: Nervo gluteo superiore.

Strato profondo
Muscolo piccolo gluteo
Origine: Superficie compresa dalla linea glutea inferiore alla anteriore.
Inserzione: Anteriormente sul grande trocantere.
Azione: Abduce la coscia, che inoltre intraruota.
70

Innervazione: Nervo gluteo superiore
Muscolo piriforme
Origine: Faccia pelvica del sacro, lateralmente al 2°,3° e 4° foro sacrale.
Inserzione: Dopo esser passato all’interno del grande foro ischiatico si inserisce sul grande trocantere, a
livello della faccia mediale della sua estremità superiore.
Azione: Extraruota la coscia, che inoltre abduce.

Muscolo gemello superiore
Origine: Spina ischiatica (posteriormente)
Muscolo otturatorio interno
Origine: Sul versante interno della membrana otturatoria e dei margini del foro otturatorio.
Muscolo gemello inferiore
Origine: Tuberosità ischiatica
Inserzione: I due gemelli e l’otturatorio interno fondono i loro tendini e si inseriscono nella fossa
trocanterica (l’otturatorio interno passerà dal piccolo foro ischiatico).

Azione: Extraruotano la coscia.
Muscolo quadrato del femore
Origine: Tuberosità ischiatica, lateralmente al gemello inferiore.
Inserzione: Cresta intertrocanterica.
Azione: Extraruota e adduce la coscia.
Muscolo otturatorio esterno
Si trova a ridosso dell’articolazione coxofemorale.
Origine: Sul versante esterno della membrana otturatoria e dei margini del foro otturatorio.
Inserzione: Fossa trocanterica, sotto all’inserzione del muscolo piriforme.
Azione: Extraruota la coscia.

Muscoli della Coscia
Loggia anteriore
Tutti i muscoli della loggia anteriore sono innervati dal nervo femorale.

Muscolo sartorio
Origine: Spina iliaca anterosuperiore
Inserzione: Si porta in basso e medialmente e si inserisce subito sotto al condilo mediale della tibia,
rappresenta l’inserzione più anteriore della zampa d’oca (o pes anserinus)

Azione: Flette la gamba, flette ed extraruota la coscia (accavallamento della gamba).
Muscolo quadricipite femorale
Muscolo retto del femore
Origine: Spina iliaca anteroinferiore e contorno superiore dell’acetabolo.
Muscolo vasto laterale
Origine: Base del grande trocantere e labbro laterale della linea aspra.
Muscolo vasto mediale
Origine: Parte infero-mediale della linea intertrocanterica e labbro mediale della linea aspra.
Muscolo vasto intermedio
Origine: ¾ prossimali delle facce anteriore e laterale del femore.
Inserzione: Il voluminoso tendine si inserisce sulla patella (osso sesamoide) e le fibre superiori continuano
alla tuberosità tibiale come legamento patellare.
Azione: Estende la gamba e il retto del femore, che passa anche oltre alla coxofemorale flette la coscia.

71

Loggia mediale – Adduttori
Strato superficiale
Muscolo pettineo
Origine: Va dalla cresta pettinea all’eminenza ileopettinea.
Inserzione: Linea pettinea del femore (labbro mediale della linea aspra).
Innervazione: Nervo femorale.
Muscolo adduttore lungo
Origine: Tra la sinfisi pubica ed il tubercolo pubico.
Inserzione: Linea aspra, sul 1/3 medio della diafisi femorale.
Innervazione: Nervo otturatorio.
Muscolo gracile
Origine: Faccia anteriore del ramo inferiore del pube, sotto l’origine dell’adduttore breve.
Inserzione: Passa posteriormente al condilo mediale della tibia e si inserisce sotto di esso, subito dietro
all’inserzione del sartorio e sopra il semitendinoso. Fa parte del gruppo della zampa d’oca.
Innervazione: Nervo otturatorio.

Strato intermedio
Muscolo adduttore breve
Origine: Faccia anteriore del ramo inferiore del pube, sopra il gracile e sotto l’adduttore lungo.
Inserzione: 1/3 superiore del labbro mediale della linea aspra, sopra al lungo.
Innervazione: Nervo otturatorio.

Strato profondo
Muscolo grande adduttore
Origine: Faccia anteriore del ramo ischiopubico e tuberosità ischiatica.
Inserzione: I fasci superiori e medi sul labbro mediale della linea aspra.
I fasci inferiori si inseriscono sul tubercolo adduttorio, sopra all’epicondilo mediale del femore,
e vanno a delimitare insieme ai fasci più alti lo iato adduttorio, attraverso il quale passano i vasi
femorali, che si fanno poplitei.
Innervazione: Superficialmente dal ramo posteriore del nervo otturatorio e profondamente dal nervo
ischiatico.
I fasci superiori possono essere considerati come muscolo adduttore minimo, che costituisce in realtà semplicemente
una porzione del muscolo grande adduttore.

Loggia posteriore – Estensori
Muscolo bicipite femorale
Origine: Capo lungo: Tuberosità ischiatica;
Capo breve: 1/3 medio del labbro laterale della linea aspra.
Inserzione: Testa della fibula.
Azione: Estende la coscia, flette e extraruota la gamba.

Muscolo semitendinoso
Origine: Tuberosità ischiatica, in comune con il capo lungo del bicipite femorale.
Inserzione: Sotto al condilo mediale della tibia, fa parte del gruppo della zampa d’oca.
Azione: Estende la coscia, flette e intraruota la gamba.
Muscolo semimembranoso Profondamente
Origine: Tuberosità ischiatica.
Inserzione: Condilo mediale della tibia, fasci fibrosi vanno inoltre a formare il legamento popliteo obliquo.
Azione: Estende la coscia, flette e intraruota la gamba.
72

Muscoli della Gamba
Loggia anteriore
È innervata dal nervo peroniero profondo.

Muscolo tibiale anteriore
Origine: Dal condilo laterale e dai 2/3 prossimali della faccia laterale della tibia + MI.
Inserzione: Faccia mediale del cuneiforme mediale del 1° metatarsale.
Azione: Flette dorsalmente e supina il piede (ne innalza il margine mediale).
Muscolo estensore lungo dell’alluce Profondamente
Origine: 1/3 medio della faccia mediale della fibula + MI.
Inserzione: Base della faccia dorsale della falange distale dell’alluce.
Azione: Flette dorsalmente l’alluce, e coadiuva poi la flessione dorsale e la supinazione del piede.
Muscolo estensore lungo delle dita
Origine: Condilo laterale della tibia e i 2/3 prossimali del margine anteriore della fibula.
Inserzione: Quattro tendini si dividono ciascuno in 3 tendinetti, di cui l’intermedio si fissa sulla base della
faccia dorsale della falange media delle ultime 4 dita, mentre il mediale ed il laterale si inseriscono sul
contorno dorsale della falange distale delle stesse dita.
Azione: Flette dorsalmente le falangi distali delle ultime 4 dita del piede, inoltre flette dorsalmente e prona
il piede (ne innalza il margine laterale).

Muscolo peroneo anteriore/terzo Profondamente
Origine: 1/3 distale del margine anteriore della fibula, coperto dall’estensore lungo delle dita.
Inserzione: Faccia dorsale della base del 5° metatarsale.
Azione: Flette dorsalmente e prona il piede.

Loggia laterale
È innervata dal nervo peroneo superficiale.

Muscolo peroneo lungo
Origine: Faccia laterale della testa della fibula e 1/3 prossimale della sua diafisi.
Inserzione: Il tendine passa posteriormente al malleolo laterale e si porta medialmente sulla pianta del
piede, inserendosi sulle facce plantari della base del cuneiforme mediale e del 1° metatarsale.

Azione: Flette plantarmente e prona il piede.
Muscolo peroneo breve
Origine: Faccia laterale del 1/3 distale della fibula, profondamente al precedente.
Inserzione: Il tendine decorre con quello del capo lungo ma si fissa sulla tuberosità del 5° metatarsale
(contorno laterale della base) senza portarsi medialmente.

Azione: Prona il piede.

73

Loggia posteriore
È innervata dal nervo tibiale.

Strato superficiale
Muscolo tricipite della sura
Muscolo gastrocnemio
Muscolo gemello laterale
Origine: Sopra il condilo laterale del femore.
Muscolo gemello mediale
Origine: Sopra il condilo mediale del femore
Muscolo soleo
Origine: Dalla linea del soleo sulla tibia e dalla faccia posteriore della testa della fibula e dal 1/3
prossimale del margine posteriore.
Inserzione: I tre capi convergono in un grosso tendine, detto tendine calcaneale o tendine di Achille, che si
inserisce sulla tuberosità del calcagno.
Azione: Flette plantarmente il piede, il gastrocnemio flette anche la gamba sulla coscia.

Muscolo plantare
Origine: Sopra il condilo laterale, prossimalmente all’origine del gemello laterale.
Inserzione: Il muscolo decorre tra gastrocnemio e soleo ed il suo lungo tendine confluisce al tendine
calcaneale.
Azione: Coadiuva l’azione del tricipite surale.

Strato profondo
Muscolo popliteo
Origine: Faccia posteriore dell’epicondilo laterale.
Inserzione: Si porta in basso e medialmente per inserirsi all’altezza della linea del soleo.
Azione: Flette ed intraruota la gamba sulla coscia.
Muscolo flessore lungo dell’alluce
Origine: 2/3 distali della faccia posteriore della fibula + MI.
Inserzione: Si dirige in basso e medialmente, il tendine passa dietro al malleolo mediale e si va poi ad
inserire sul contorno plantare della falange distale dell’alluce.

Azione: Flette plantarmente prima la falange distale dell’alluce sulla prossimale, poi della prossimale sul 1°
metatarsale, ed infine flette plantarmente e supina il piede.

Muscolo tibiale posteriore
Origine: 1/3 prossimale delle facce posteriori di tibia e fibula + MI
Inserzione: Si porta in basso e passa dietro al malleolo mediale, si inserisce su facce plantari di navicolare +
3 cuneiformi + i metatarsali dal 2° al 4°.
Azione: Flette plantarmente e supina il piede.

Muscolo flessore lungo delle dita
Origine: 1/3 medio della faccia posteriore della tibia.
Inserzione: Passa dietro al malleolo mediale e si inserisce con 4 tendini sui contorni plantari delle falangi
distali delle ultime 4 dita.
Azione: Flette le falangi distali sulle medie, e delle medie sulle prossimali, partecipa alla flessione plantare
del piede.

74

Regioni anatomiche di interesse
Triangolo Femorale o di Scarpa
È una regione triangolare situata nella porzione antero-prossimale della coscia.
È delimitata da:
- In alto dal legamento inguinale.
- Lateralmente dal muscolo sartorio.
- Medialmente dal muscolo adduttore lungo.
Il suo pavimento è costituito da:
- Lateralmente dal muscolo ileopsoas.
- Medialmente dal muscolo pettineo.
In questa fossa passano, in senso lateromediale, nervo, arteria e vena (NAV) femorali.
La fascia lata, che riveste superficialmente questa regione, è detta fascia cribrosa perché attraversata dalla
vena grande safena, che si getta nella vena femorale.
L'apice, inferiore, è dato dall'incontro del muscolo sartorio con il muscolo adduttore lungo e si prolunga in
un solco situato tra il muscolo vasto mediale e i muscoli adduttori.

Canale degli Adduttori o di Hunter
Il canale degli adduttori è un tragitto muscolo-membranoso situato nella parte infero-mediale della coscia,
che origina dall’apice del triangolo femorale.
Dà passaggio ai vasi femorali ed al nervo safeno.
Esso è delimitato:
- Medialmente dal muscolo grande adduttore.
- Lateralmente dal muscolo vasto mediale.
- Superficialmente risulta chiuso da una lamina fibrosa che passa a ponte fra i muscoli suddetti, e
risulta coperto interamente dal muscolo sartorio.
Il canale degli adduttori termina nello iato adduttorio, apertura nell'inserzione tendinea del muscolo
grande adduttore che permette il passaggio dei vasi femorali nella parte posteriore del ginocchio.

Fossa Poplitea
È una regione a forma di losanga, situata posteriormente al ginocchio, nella quale decorrono i vasi poplitei.
In questa zona si può prendere il polso dell’arteria poplitea.
Questo spazio è delimitato da:
- Prossimalmente: Lateralmente dal bicipite femorale e medialmente dal semimembranoso e dal
semitendinoso.
- Distalmente: Lateralmente dal gemello laterale e medialmente dal gemello mediale.

Lacuna muscolorum e Lacuna vasorum
Il legamento inguinale è teso dalla spina iliaca anterosuperiore al tubercolo pubico.
Un tratto della fascia iliaca, detto benderella ileopettinea, o legamento ileopettineo, è teso dal legamento
inguinale all’eminenza ileopettinea. Tale formazione fibrosa suddivide lo spazio sottostante al legamento
inguinale in due porzioni:
- Lacuna dei muscoli: è la porzione laterale e vi passano muscolo ileopsoas e nervo femorale.
- Lacuna dei vasi: è la porzione mediale e vi passano lateralmente l’arteria femorale e medialmente
la vena femorale. Più medialmente ancora ritroviamo i linfonodi inguinali profondi.

75

Plesso Lombare
Origina dalle radici anteriori di (T12), L1, L2, L3, L4.
Da T12 (nervo sottocostale) emerge un contributo che si porta ad L1.
Tutte le radici del plesso lombare si trovano all’interstizio tra l’origine profonda (processi costiformi) e
l’origine superficiale (superficie laterale dei corpi e dischi intervertebrali) del muscolo grande psoas.
Tutti i rami discendono verso il basso passando anteriormente all’articolazione coxofemorale.

Nervo ileoipogastrico Misto
Origine: Divisione superiore del ramo superiore di L1.
Emerge dal margine laterale del muscolo grande Psoas, superiormente a tutti gli altri nervi del plesso
sacrale. Si adagerà poi prima sul muscolo quadrato dei lombi e poi, più lateralmente, al muscolo trasverso
dell’addome. Perforerà quest’ultimo e si porterà poi anteriormente, perforando ad un certo punto anche il
muscolo obliquo interno dell’addome. Passerà poi il legamento inguinale e perforerà la fascia lata, cedendo
infine i suoi rami cutanei.
Innervazione motoria. Muscolo obliquo interno e muscolo retto dell’addome.
Innervazione sensitiva. Superficie laterale della coscia (ramo cutaneo laterale) + la cute della regione
inguinale sopra al legamento (ramo cutaneo anteriore).

Nervo ileoinguinale Misto
Origine: Divisione inferiore del ramo superiore di L1.
Ha un decorso parallelo al nervo ileoipogastrico, rispetto al quale è leggermente più inferiore. Anch’esso
perforerà sia il muscolo trasverso che il muscolo obliquo interno dell’addome, ma lo farà più
anteriormente. Passerà infine all’interno del canale inguinale e terminerà cedendo i suoi rami cutanei.
Innervazione motoria. Muscolo obliquo interno e muscolo trasverso dell’addome.
Innervazione sensitiva. Superficie supero-mediale della coscia regione superiore di scroto/grandi labbra.

Nervo genitofemorale Misto
Origine: Ramo inferiore di L1 e ramo superiore di L2.
Scende in basso ed in avanti, attraversando obliquamente il muscolo grande psoas. Scende poi sulla
superficie anteriore di questo muscolo e più in basso si divide in 2 rami:
- Ramo femorale (sensitivo). Scende in basso seguendo i vasi femorali, passa sotto al legamento
inguinale a livello della lacuna vasorum (anteriormente all’arteria femorale) e si fa poi sottocutaneo
attraversando la fascia lata a livello di triangolo di Scarpa.
Innervazione sensitiva. Regione anterosuperiore della coscia.
- Ramo genitale (misto). Passa all’interno del canale inguinale ed innerva il muscolo cremastere.
Innervazione motoria. Muscolo cremastere.
Innervazione sensitiva. Regione laterale di scroto/grandi labbra.

Nervo cutaneo laterale della coscia Sensitivo
Origine: Divisioni posteriori dei rami posteriori di L2-L3.
Emerge dal margine laterale del muscolo grande psoas e si adagia poi sul muscolo iliaco. Giunto a livello
della spina iliaca anterosuperiore passa sotto il legamento inguinale impegnando l’incisura tra le spine
iliache anterosuperiore ed anteroinferiore. Perforerà successivamente la fascia lata, circa 2-3 cm sotto alla
spina anterosuperiore e cede rami cutanei.
Innervazione sensitiva. Tutta la regione laterale della coscia.

Nervo otturatore Misto
Origine: Rami anteriori di L2-L3-L4.
Si porta verticalmente verso il basso ed emerge dal margine mediale del muscolo grande psoas (è l’unico
nervo a farlo). Decorre di fianco a quest’ultimo e si porta nella parete laterale della piccola pelvi, entrerà
successivamente nel canale otturatorio ed una volta uscito si divide nei suoi due rami terminali:
76

-

-

Ramo anteriore (misto). Decorre tra muscolo otturatore esterno (che gli è posteriore) e muscolo
pettineo (anteriormente) per giungere nella loggia mediale della coscia dove decorre tra muscolo
adduttore lungo e breve e terminerà con un ramo cutaneo.
Innervazione motoria. Muscoli adduttore lungo e breve e muscolo gracile.
Innervazione sensitiva. Il ramo cutaneo terminale innerva una regione ovalare centrale della
superficie mediale della coscia.
Ramo posteriore (motorio). Si trova in un piano più profondo del precedente e scende tra i fasci del
muscolo otturatore esterno e poi tra muscoli adduttore lungo e grande adduttore.
Innervazione motoria. Muscolo otturatore esterno, muscoli adduttori piccolo, breve e la parte
superficiale del grande.

Nervo femorale Misto
Origine: Divisioni anteriori dei rami posteriori di L2-L3 + ramo posteriore L4.
Discende ed emerge dal margine laterale del muscolo grande psoas (inferiormente) e procede poi verso il
basso tra muscoli psoas ed iliaco. Passerà poi sotto al legamento inguinale passando per la lacuna
muscolorum insieme al muscolo ileopsoas. Giunto al triangolo di Scarpa si divide in 2 rami:
- Tronco anteriore.
Nervo muscolocutaneo laterale. Porta fibre motrici per il muscolo sartorio e fibre sensitive
per la cute della faccia anteriore della coscia.
Nervo muscolocutaneo mediale. Porta fibre motrici per il muscolo pettineo e il muscolo
adduttore lungo e fibre sensitive per faccia superomediale della coscia.
- Tronco posteriore.
Nervo del muscolo quadricipite. È il più profondo e voluminoso dei rami terminali del
nervo femorale e si divide in 4 rami muscolari per le quattro componenti del quadricipite.
Nervo safeno. È esclusivamente sensitivo ed è considerato come l’effettivo ramo terminale
del nervo femorale. Si porta, collocandosi anteriormente all’arteria femorale, nel canale
degli adduttori, che percorre per qualche centimetro e dal quale poi esce perforandone la
parete anteriore e decorrendo profondamente al sartorio nel solco compreso tra muscoli
vasto mediale e grande adduttore fino all’epicondilo mediale del femore.
Farà questo decorso insieme con il ramo safeno dell’arteria discendente del ginocchio.

Qui si dividerà ulteriormente in un:
Ramo rotuleo. Si fa subito superficiale perforando il muscolo sartorio ed arriva
inferiormente alla rotula, portando fibre sensitive per la regione infrapatellare.
Ramo tibiale. Raggiunge la gamba e decorre come satellite della vena grande
safena prima lungo la faccia mediale della gamba e poi davanti al malleolo mediale
e lungo il margine mediale del piede. Porta fibre sensitive alla cute della faccia
mediale della gamba e alla superficie dorsomediale del piede.
Innervazione muscolare. Muscolo quadricipite femorale e muscolo sartorio.
Innervazione sensitiva. Regione anteriore e mediale della coscia e, per il nervo safeno, la regione
infrapatellare e la superficie mediale della gamba.

Innervazione sensitiva della coscia
-

Lateralmente: nervo cutaneo laterale della coscia.
Antero-medialmente: nervo femorale.
Medialmente: nervo otturatore.

77

Plesso Sacrale
Origina dalle radici anteriori di (L4), L5, S1, S2 e S3.
Tutte le radici si formano nella porzione laterale della piccola pelvi e si adagiano sulla faccia anteriore del
muscolo piriforme.
Tutti i rami si portano attraverso il grande foro ischiatico, che è diviso dal muscolo piriforme in un
compartimento sovrapiriforme ed in un compartimento sottopiriforme.
Tutti i rami passeranno poi dietro all’articolazione coxofemorale.
Il ramo inferiore di La e L5 formeranno il tronco lombosacrale.

Rami Collaterali
Nervo gluteo superiore Muscolare
Origine: Rami posteriori di L4 (del ramo inferiore), L5 e S1.
Passa nel compartimento sovrapiriforme e prosegue adagiato tra piccolo e medio gluteo.
Innervazione motoria. Muscoli piccolo e medio gluteo, muscolo tensore della fascia lata.

Nervo gluteo inferiore Muscolare
Origine: Rami posteriori di L5, S1 e S2.
Passa nel compartimento sottopiriforme e si distribuisce alla faccia profonda del muscolo grande gluteo.
Innervazione motoria. Muscolo grande gluteo.

Nervo cutaneo posteriore della coscia Sensitivo
Origine: S1 (anteriore), S2 (anteriore + posteriore), S3 (posteriore).
Passa nel compartimento sottopiriforme medialmente al nervo ischiatico. Scende in basso passando sulla
faccia posteriore dei muscoli gemello superiore, otturatore interno, gemello inferiore e quadrato del
femore, profondamente al grande gluteo. Si porterà fino a livello della losanga poplitea, dove perfora la
fascia lata in più punti con rami collaterali
Innervazione sensitiva. Regione inferiore della natica, posteriore della coscia e la loggia poplitea.

Rami terminali
Nervo Ischiatico / Sciatico Misto
Origine: Nervo peroneo comune: Rami posteriori del tronco lombosacrale, S1 e S2.
Nervo tibiale: Rami anteriori del tronco lombosacrale, S1, S2 e S3.
È il nervo più grande (fino a 2 cm di diametro) e più lungo del corpo.
Passa lateralmente nel compartimento sottopiriforme e scende verso il baso adagiandosi sulla faccia
posteriore dei muscoli gemello superiore, otturatore interno, gemello inferiore e quadrato del femore
parallelamente e lateralmente al nervo cutaneo posteriore dela coscia, coperto dai fasci inferiori del
muscolo grande gluteo. Giunto nella regione della coscia la percorrerà verticalmente lungo lo spazio
compreso tra il capo lungo del bicipite femorale (che lo copre) ed il muscolo grande adduttore.
Arrivato all’angolo superiore della losanga poplitea si divide nei suoi due rami terminali: il nervo ischiatico
ed il nervo peroneo comune.
Innervazione motoria. Loggia posteriore della coscia (bicipite, semitendinoso, semimembranoso), e la parte
profonda del muscolo grande adduttore.
Nervo tibiale Misto
È posto nella diretta continuazione del nervo ischiatico e continuerà il decorso verso il basso. Nella losanga
poplitea si troverà superficialmente e lateralmente alla vena poplitea (che è a sua volta superficiale e
laterale all’arteria poplitea) e con questi vasi formerà un fascio vascolonervoso che sarà avvolto in un’unica
guaina. A questo livello cede il nervo cutaneo mediale del polpaccio. Successivamente si approfonda
scorrendo tra i due gemelli del gastrocnemio ed appoggiandosi al muscolo popliteo, insieme ai vasi poplitei
e passerà poi attraverso l’arcata tendinea del soleo. Si trova all’inizio mediale rispetto all’arteria tibiale
posteriore e dopo poco le si porta lateralmente, continuando con essa il decorso.
78

Discende comunque scorrendo profondamente al muscolo soleo appoggiato prossimalmente tra muscoli
tibiale posteriore e flessore lungo delle dita e distalmente tra muscoli flessore lungo delle dita e flessore
lungo dell’alluce. Infine passerà dietro al malleolo mediale cedendo i nervi plantari laterale e mediale.
Innervazione motoria. Loggia posteriore della gamba e muscoli della pianta del piede.
Innervazione sensitiva. Il nervo cutaneo mediale del polpaccio che scorre nel solco tra i due gemelli con la
vena piccola safena, e contrae poi anastomosi con il nervo cutaneo laterale della sura (dal peroneo
comune) per formare il nervo surale, che innerva la porzione posterolaterale della gamba.
Nervo peroneo comune Misto
Diverge lateralmente rispetto al decorso del nervo ischiatico ed arriva alla testa della fibula medialmente al
tendine del muscolo bicipite femorale. A livello della losanga poplitea cede il nervo cutaneo laterale del
polpaccio, che si unirà con l’omonimo mediale per formare il nervo surale. Avvolge la testa della fibula e si
porta in avanti lateralmente perforando il muscolo peroneo lungo ed arrivando così nella loggia laterale
della gamba, ove cede i suoi 2 rami terminali.
- Nervo peroneo profondo
Si porta nella loggia anteriore perforando il setto intermuscolare anteriore e discende poi
spostandosi medialmente adagiato sulla membrana interossea, lateralmente all’arteria tibiale
anteriore. Si troverà prima tra muscolo estensore delle dita lateralmente e muscolo tibiale
anteriore medialmente e successivamente medialmente all’estensore lungo dell’alluce, il cui
tendine lo incrocia dal davanti. Si sposterà medialmente all’estensore lungo delle dita fino ad
arrivare al dorso del piede, facendosi più superficiale nel ¼ distale della gamba. A livello del dorso
del piede si dividerà in due rami terminali, uno laterale ed uno mediale. Nel suo decorso si trova
prima lateralmente all’arteria tibiale anteriore e la incrocia poi dal davanti ponendosi medialmente
ad essa.
Innervazione motoria. Loggia anteriore della gamba e nel piede muscoli estensori brevi di alluce e
dita.
Innervazione sensitiva. La cute compresa tra porzione laterale dell’alluce e mediale del 2° dito.
- Nervo peroneo superficiale
Scende in basso nascosto dal muscolo peroneo lungo, mentre più distalmente compreso tra
muscoli peroneo breve ed estensore lungo delle dita. Da esso derivano due rami sensitivi che
perforano la fascia crurale.
Innervazione motoria. Muscoli peronei lungo e breve.
Innervazione sensitiva. Cute della parte inferiore e laterale della gamba e dorso del piede

Innervazione sensitiva della gamba
Superficie mediale: Nervo safeno
Superficie anterolaterale: nervo cutaneo laterale del polpaccio superiormente e nervo peroneo superficiale
inferiormente.
Superficie posterolaterale: nervo cutaneo mediale del polpaccio con il nervo surale.

79

Vascolarizzazione
Arteria iliaca comune
Nasce a livello di L4 e discende divergendo, fino all’articolazione sacroiliaca, dove termina dividendosi in
arteria iliaca esterna ed interna
Arteria iliaca interna (ipogastrica). Provvede all’irrorazione dei visceri e pareti della pelvi, del perineo, e
della regione glutea.

Arteria iliaca esterna
Ramo di biforcazione dell’arteria iliaca comune, presenta calibro maggiore rispetto all’arteria iliaca interna
e provvede alla irrorazione dell’arto inferiore e di parte della parete addominale.
Presenta decorso obliquo, diretto in basso e lateralmente, lungo il margine mediale del muscolo grande
psoas, dall’articolazione sacroiliaca alla lacuna dei vasi. Al di sotto del legamento inguinale termina
continuando come arteria femorale.
Collaterali:

Arteria epigastrica inferiore
Origina subito prima del legamento inguinale e presenta decorso verso l’alto e medialmente, termina
anastomizzandosi con l’epigastrica superiore, e cede rami che si anastomizzano con l’epigastrica
superficiale.

Arteria femorale
È la principale arteria della coscia.
Origine
Rappresenta la continuazione dell’arteria iliaca esterna, originando da essa dietro il legamento inguinale, a
livello di angolo laterale della lacuna dei vasi, a metà tra spina iliaca anterosuperiore e sinfisi pubica. Si
trova anteriormente all’inserzione del muscolo pettineo e compresa tra benderella ileopettinea
lateralmente e vena femorale medialmente. Anteriormente ad essa decorre il ramo femorale del nervo
genitofemorale.
Primo tratto: Triangolo di Scarpa
Discende nella regione anteromediale portandosi nella regione del triangolo di Scarpa, medialmente al
nervo femorale e lateralmente alla vena femorale, che distalmente si porta posteriormente.
Anteriormente risulterà ricoperta dalla fascia lata (fascia cribrosa); a questo livello ritroveremo i linfonodi
inguinali superficiali. Posteriormente sarà appoggiata sul foglietto profondo della fascia lata che riveste i
muscoli ileopsoas e pettineo.
Secondo tratto: Canale degli adduttori
L’arteria femorale, insieme al nervo safeno e alla vena femorale, discende quindi nella doccia formata dai
muscoli vasto mediale e adduttore lungo, dietro al muscolo sartorio, il canale degli adduttori, e sarà quindi
coperta dalla lamina fibrosa che chiude il canale e sarà appoggiata ai muscoli adduttore lungo e grande
adduttore. Sempre posteriormente (e un po’ lateralmente) sarà in rapporto con la vena femorale.
Il nervo safeno segue l’arteria femorale per tutto il suo tragitto, fino alla parte inferiore del canale degli
adduttori dove fuoriesce per un orifizio insieme all’arteria suprema del ginocchio.
Termina portandosi posteriormente attraverso lo iato adduttorio e continuandosi con l’arteria poplitea.
Territorio di distribuzione. Con i suoi rami collaterali vascolarizza: la cute della parete addominale dei
genitali esterni, cute e i muscoli della coscia e partecipa alla formazione della rete anastomotica dell'anca.
Rami collaterali. Arteria epigastrica superficiale, circonflessa iliaca superficiale, pudende esterne, femorale
profonda e suprema del ginocchio.

Arteria femorale profonda
Origina 3-5 cm dal legamento inguinale, dalla faccia posterolaterale dell’arteria femorale, rispetto alla quale
presenta un calibro quasi uguale. Discende tra i muscoli vasto mediale e pettineo, poi scompare sotto ai
muscoli adduttore lungo e breve portandosi a livello della loro inserzione sul femore.
Termina il suo tragitto perforando il muscolo grande adduttore, per cui a tale livello prende il nome di
3° arteria perforante, che può quindi essere considerata come ramo terminale della femorale profonda.
- Arterie perforanti. Sono di solito tre e sono così dette perché si portano nella regione posteriore
della coscia attraversando degli orifizi aponeurotici lungo le inserzioni dei muscoli adduttori.
80

-

-

Terminano dividendosi in un ramo ascendente e discendente, che si anastomizzano tra loro.
Arteria circonflessa laterale del femore. È emessa in vicinanza dell’origine della femorale profonda
stessa. Si porta lateralmente e si divide in un ramo ascendente che arriva al grande trocantere e si
anastomizza con l’arteria circonflessa mediale del femore e in un ramo discendente che
vascolarizza il quadricipite e si anastomizza con la 3° arteria perforante.
Arteria circonflessa mediale del femore. Si divide in un ramo ascendente per l’articolazione
dell’anca ed in un ramo discendente per i muscoli posteriori della coscia.

Arteria suprema (o discendente) del ginocchio
Origina dall’arteria femorale a livello del canale degli adduttori e presto si divide in un ramo safeno che
segue il nervo safeno ed in un ramo articolare che partecipa alla rete articolare del ginocchio.

Arteria poplitea
L’arteria poplitea è la continuazione dell’arteria femorale e si estende dallo iato adduttorio si porta
distalmente all’arcata tendinea del muscolo soleo, dove si divide nei suoi due rami terminali: le arterie
tibiali anteriore e posteriore.
Si trova nella losanga poplitea e anteriormente ad essa vi sarà quindi il piano popliteo del femore, dal quale
è separata da tessuto adiposo. Decorre accompagnata dalla vena poplitea satellite e, più superficialmente e
separato dai vasi da tessuto adiposo con il nervo tibiale, andando a formare un fascio vascolonervoso. che è
avvolto da una spessa guaina connettivale intorno alla quale sono distribuiti alcuni linfonodi. Ritroviamo, da
superficiale a profondo e da laterale a mediale nervo, vena e arteria.
Distalmente si porta profondamente al gemello mediale e si appoggerà sulla faccia posteriore del muscolo
popliteo, andando infine a penetrare nell’arcata tendinea del soleo.

Arteria tibiale anteriore
Origina dall'arteria poplitea all'altezza dell'arcata tendinea del muscolo soleo e, passando tra le origini del
muscolo tibiale posteriore, supera il margine superiore della membrana interossea, passando nella loggia
anteriore della gamba. Da qui discende medialmente al nervo peroneo profondo spostandosi medialmente
adagiata sulla membrana interossea, prima in contatto con faccia mediale della testa della fibula e poi con
faccia laterale della tibia. Si troverà prima tra muscolo estensore delle dita lateralmente e muscolo tibiale
anteriore medialmente e successivamente medialmente all’estensore lungo dell’alluce, il cui tendine la
incrocia dal davanti. Nel ¼ distale si farà superficiale e terminerà a livello del legamento crociato, dove si
divide nei suoi 3 rami terminali: arteria pedidia, arteria tarsale mediale e arteria tarsale laterale.
L’arteria tibiale anteriore lungo il suo percorso è accompagnata da due vene satelliti e dal nervo peroneo
profondo.

Arteria tibiale posteriore
Origina dall'arteria poplitea all'altezza dell'arcata tendinea del muscolo soleo, all’inizio lateralmente al
nervo tibiale, e poco dopo lo incrocia dal davanti portandosi medialmente. Discende comunque scorrendo
profondamente al muscolo soleo appoggiata prossimalmente tra muscoli tibiale posteriore e flessore lungo
delle dita e distalmente tra muscoli flessore lungo delle dita e flessore lungo dell’alluce. Raggiunge infine la
superficie mediale del calcagno e a tale livello si divide nei suoi due rami terminali: le arterie plantare
mediale e laterale. Distalmente si fa superficiale.
L’arteria tibiale posteriore decorre insieme a due vene satelliti e al nervo tibiale, quest’ultimo
prossimalmente le sta medialmente, poi la incrocia da dietro ponendosi lateralmente.

Arteria Peroniera
È la principale collaterale dell’arteria tibiale posteriore. Origina a circa 2,5 cm dall’arcata tendinea del soleo
e si porta obliquamente verso il perone adagiata posteriormente al muscolo tibiale posteriore, quindi
procede più verticalmente seguendo la cresta mediale dello stesso, adagiata tra muscolo tibiale posteriore
e muscolo flessore lungo dell’alluce. Termina dietro il malleolo laterale, dove si suddivide dando i diversi
rami calcaneali laterali.
Lungo il suo percorso è accompagnata da due vene satelliti e dal ramo del nervo tibiale destinato al
muscolo flessore lungo dell’alluce.
81

Ritorno venoso
Come sempre sono molto numerose le anastomosi tra circolo venoso superficiale e profondo mediante
vene perforanti, e nello stesso circolo tra vene diverse.

Vene profonde
Decorrono accanto alle arterie omonime, normalmente in numero doppio. Si avrà che le due vene tibiali
posteriori e le due vene tibiali anteriori confluiscono nella vena poplitea. Quest’ultima, contenuta nella
stessa guaina dell’arteria, si estende dall’arcata tendinea del soleo fino all’origine del canale degli adduttori,
dove diventa vena femorale. Il nervo tibiale le si pone al di dietro e lateralmente. La vena poplitea riceve la
vena piccola safena.

Vena femorale
Rappresenta la continuazione della vena poplitea, origina quindi a livello della terminazione del canale degli
adduttori e termina dietro al legamento inguinale, dove continua nella vena iliaca esterna. Nel suo decorso
segue l’arteria femorale, alla quale è unita dalla medesima guaina; all’origina la vena è posta dietro e
lateralmente all’arteria, poi, a livello del triangolo di Scarpa, le si porta medialmente.

Vene superficiali
Vena piccola safena
A differenza della grande safena, la vena piccola safena è sottocutanea solo nel suo primo tratto, mentre
più in alto diventa subfasciale. Origina dietro al malleolo laterale e risale lungo il tendine calcaneale,
dapprima sul suo margine laterale, poi sulla sua faccia posteriore. Decorre quindi verticalmente nel solco
tra i due muscoli gemelli, perforando la fascia della gamba ad altezza variabile per portarsi sottofasciale. A
livello del poplite confluisce nella vena poplitea. Drena il sangue della regione posteriore della gamba.

Vena grande safena
Origina 2-3 cm davanti al malleolo mediale e quindi sale lungo la faccia mediale della gamba, accompagnata
dal nervo safeno. Nella coscia seguirà il decorso del muscolo sartorio, fino alla fossa del triangolo di Scarpa,
dove si approfonda, perfora la fascia cribrosa e confluisce nella vena femorale. È sottocutanea per tutto il
suo decorso.

82

TORACE
Osteologia e Artrologia
Lo scheletro del torace è formato dalla gabbia toracica che è costituita, indietro, dalle dodici vertebre
toraciche, lateralmente, dalle dodici coste e, anteriormente, dallo sterno e dalle cartilagini costali.
Nell’insieme, la gabbia toracica ha forma di un tronco di cono appiattito in senso ventrodorsale con la base
inferiore, l’apertura inferiore del torace, e un apice tronco superiore, l’apertura superiore del torace.

Apertura superiore del torace
È delimitata dal corpo di T1, dalla 1° costa e dal manubrio dello sterno. Ha forma di cuore di carta da gioco
ed è inclinata ventralmente ed in basso.

Apertura inferiore del torace
È chiusa dal muscolo diaframma che separa la cavità toracica da quella addominale. Nella parte mediana
del torace è presente un importante spazio connettivale, il mediastino, che è delimitato lateralmente dalle
logge pleuropolmonari.

Coste
Sono ossa piatte allungate, in numero di 12 paia, articolate indietro con le vertebre toraciche ed in avanti
con lo sterno; fanno eccezione le ultime 2 coste che non raggiungono lo sterno.
L’articolazione con lo sterno non avviene direttamente ma mediante le cartilagini costali. Le prime 7 coste,
coste vere, possiedono cartilagini costali proprie che si uniscono allo sterno, le altre 5 sono dette coste
false; di queste, l’8°, la 9° e la 10° raggiungono lo sterno mediante la fusione delle cartilagini costali tra loro
e con quella della 7° costa; l’11° e la 12° costa, le coste fluttuanti, non raggiungono lo sterno pur
presentando alla loro estremità una breve cartilagine costale appuntita.

Caratteri generali
La testa della costa è l’estremità posteriore ingrossata che presenta una faccia articolare divisa in due
emifaccette dalla presenza di una cresta ossea. Le due faccette si articolano con le faccette del corpo di due
vertebre contigue. Alla testa fa seguito una porzione ristretta, il collo, che è percorso superiormente da una
cresta; tra il collo e il corpo è visibile il tubercolo costale, rivolto posteriormente. Sul tubercolo è presente
una faccia articolare per il processo trasverso della vertebra del livello corrispondente alla costa. Il corpo
della costa è appiattito e presenta una faccia esterna convessa e una faccia interna concava. Le facce sono
separate da un margine superiore smusso e da un margine inferiore affilato nella cui prossimità è presente
il solco costale, in cui decorrono vasi e nervi intercostali. Le coste, portandosi dalla colonna vertebrale allo
sterno, decorrono prima in senso mediolaterale, quindi, a livello dell’angolo costale, piegano in avanti per
proseguire anteromedialmente. Dirigendosi in avanti le coste eseguono una torsione per cui la faccia
esterna è rivolta anche verso l’alto. L’estremità anteriore del corpo presenta una piccola depressione che
accoglie la cartilagine costale. Le coste aumentano in lunghezza dalla 1° all’8° e diminuiscono dalla 9° alla
12°.

Caratteri specifici
1° costa. È breve e presenta una faccia superiore e una inferiore, un margine laterale e uno mediale. La
testa si articola soltanto con la prima vertebra toracica, il tubercolo costale è meno sviluppato e il corpo è
privo di solco costale. Nella faccia superiore è presente il tubercolo del muscolo scaleno anteriore che
separa due solchi; il posteriore, più pronunciato, è il solco per l’arteria succlavia, quello anteriore è il solco
per la vena succlavia. Anteriormente al tubercolo costale è visibile il tubercolo del muscolo dentato
anteriore.
11° e 12° costa. Sono piuttosto brevi e hanno una testa con una faccetta articolare che si articola con il
corpo di T11 e T12, rispettivamente; non presentano tubercolo e angolo costale.

83

Sterno
Lo sterno è un osso piatto impari e mediano, posto nella faccia ventrale della gabbia toracica. È costituito
da tre porzioni che, in senso craniocaudale, sono : il manubrio, il corpo e il processo xifoideo. Nell’insieme
lo sterno è convesso in avanti e concavo dorsalmente.

Manubrio
È la porzione più larga dell’osso. Sul suo contorno superiore presenta l’incisura giugulare e, lateralmente a
questa, le due incisure clavicolari rivestite da cartilagine ialina per l’articolazione con le clavicole.
Inferiormente alle incisure clavicolari sono visibili le incisure costali per l’articolazione della prima costa.
Sempre sui margini laterali, all’unione tra il manubrio e il corpo dello sterno, sono presenti le incisure
costali per l’articolazione con la seconda cartilagine costale. La saldatura del manubrio al corpo dello sterno
forma un rilievo trasversale sporgente anteriormente, l’angolo sternale, che è un utile punto di repere per il
conteggio delle coste (corrisponde alla 2° costa).

Corpo
È connesso al manubrio mediante una sinfisi. Ha una superficie ventrale rugosa per inserzioni muscolari.
La superficie dorsale è piuttosto liscia mentre i margini presentano le incisure costali per le cartilagini
costali dalla 3° alla 7°.

Processo xifoideo
È connesso al corpo per sincondrosi che nell’adulto evolve in sinostosi. Può essere appuntito, bifido,
perforato e, in qualche caso, può essere assente.

Articolazioni costovertebrali
Le coste si articolano posteriormente con le vertebre in due punti: la testa si articola con i corpi vertebrali
mentre il tubercolo costale si articola con il processo trasverso; sono entrambe artrodie.
L’articolazione della testa della costa si stabilisce tra la faccia articolare della testa della costa, divisa in due
faccette convergenti dalla cresta della testa, e le due faccette costali del corpo di due vertebre contigue. La
prima, l’undicesima e la dodicesima costa hanno un’unica faccia articolare che si articola con il corpo delle
rispettive vertebre toraciche. La capsula fibrosa è rinforzata dal legamento raggiato.

Articolazioni sternocostali
Sono artrodie doppie che si stabiliscono tra le cartilagini costali delle coste vere e le incisure costali dello
sterno; fa eccezione la prima cartilagine costale che è unita direttamente allo sterno mediante una
sincondrosi. I mezzi di fissità sono costituiti dalla capsula articolare che è rinforzata esternamente dal
legamento sternocostale raggiato.

84

Miologia
Muscoli estrinseci
I muscoli estrinseci del torace sono rappresentati dai muscoli spinoappendicolari e spinocostali, già descritti
con i muscoli del dorso, dai muscoli toracoappendicolari e dal muscolo diaframma.

Muscoli toraco-appendicolari
Muscolo grande pettorale
Origine: Capo clavicolare. Dalla metà mediale del margine anteriore della clavicola.
Capo sternocostale. dalla faccia anteriore dello sterno e dalle estremità mediali delle cartilagini
costali dalla 2° alla 6°.
Capo addominale. Dalla parte superiore della lamina anteriore della guaina dei muscoli retti
anteriori dell’addome.
Inserzione: I fasci muscolari convergono in un unico grande tendine ce si va ad inserire sulla cresta del
tubercolo maggiore dell’omero.
Prima di inserirsi i fasci formano una sorta di elica: la porzione superiore si inserisce distalmente mentre la porzione
inferiore si inserisce prossimalmente; con l’arto sollevato non si presenterà più questa inversione.

Azione: Adduce ed intraruota il braccio. Se fa punto fisso su quest’ultimo solleva il tronco come nell’atto di
arrampicarsi.

Muscolo piccolo pettorale
Origine: Dalla faccia esterna di 3°,4° e 5° costa, in prossimità delle corrispondenti cartilagini costali.
Inserzione: Sul processo coracoideo della scapola.
Azione: Se prende punto fisso sulle coste abbassa la scapola. Se prende punto fisso sulla scapola innalza le
coste ed è quindi un muscolo inspiratorio.

Muscolo succlavio
Origine: Dalla faccia superiore della 1° cartilagine costale e dalla porzione più mediale della faccia
superiore della 1° costa.
Inserzione: Si porta lateralmente per inserirsi nel solco del muscolo succlavio, sulla faccia inferiore della
clavicola.
Azione: Abbassa la clavicola.

Muscolo dentato anteriore
Origine: Con digitazioni carnose che si anastomizzano con quelle del muscolo obliquo esterno dell’addome,
dalla faccia esterna delle prime 9 coste,
Inserzione: Si dirige lateralmente per inserirsi sul margine mediale della scapola.
Azione: Se prende punto fisso sul torace sposta la scapola lateralmente e con i fasci inferiori la ruota in
modo da volgere la cavità glenoidea verso l’alto, contribuendo all’innalzamento del braccio.
Se prende punto fisso sulla scapola solleva le coste, ed è quindi un muscolo inspiratorio.

Muscoli intrinseci
Muscoli elevatori delle coste
Origine: Dai processi trasversi da C7 a T11
Inserzione: Si dirigono in basso per saldarsi sul margine superiore ed anche sulla faccia esterna della costa
di numero seguente, nella porzione compresa tra tubercolo ed angolo.
Azione: Elevano le coste e sono quindi muscoli inspiratori.

Muscoli intercostali esterni
Nascono dal margine inferiore di una costa e si dirigono in basso ed in avanti per inserirsi sul margine
superiore della costa sottostante a partire, posteriormente, dall’estremità vertebrale dello spazio
intercostale per giungere anteriormente fino all’unione tra coste e cartilagini costali. La porzione restante
dello spazio intercostale è chiusa dalla membrana intercostale esterna.
Azione: Sollevano le coste e sono quindi inspiratori.
85

Muscoli intercostali interni
Nascono dal margine superiore di una costa e si dirigono in alto e indietro per inserirsi sul margine inferiore
della costa sovrastante a partire, anteriormente, dallo sterno per giungere posteriormente all’angolo
costale. La porzione restante di spazio intercostale è chiusa dalla membrana intercostale interna.
Azione: Abbassano le coste e sono quindi espiratori.

Muscoli intercostali intimi
Hanno lo stesso orientamento e rinforzano la funzione dei muscoli intercostali interni eoccupano un tratto
compreso tra la linea ascellare media e lo sterno.
Azione: Come i muscoli intercostali interni sono espiratori.

Muscoli sottocostali
Originano dalla faccia interna di una costa, in prossimità dell’estremità posteriore, e si portano in basso per
inserirsi sulla faccia interna della costa sottostante o di quella successiva.
Azione: Abbassano le coste fungendo da muscoli espiratori.

Muscolo trasverso del torace
Origine: Dalle porzioni più laterali della metà inferiore della faccia posteriore del corpo dello sterno e dal
processo xifoideo.
Inserzione: Le sue digitazioni carnose si saldano sulle facce interne delle coste dalla 2° alla 6°.
Azione: Abbassa le coste fungendo da muscolo espiratorio.
Muscolo scaleno

Fasce del torace
I muscoli intercostali esterni sono rivestiti esternamente dalla fascia toracica che fa seguito alla fascia
pettorale. La gabbia toracica è ricoperta internamente dalla fascia endotoracica, che è spesso aderente alla
pleura parietale sternocostale dei polmoni.
=parte muscolare (laterale)+ parte tendinea (centrale)

Diaframma

sopra

sotto

È uno strato muscolare che si interpone tra cavità toracica e cavità addominale.
Ha forma di doppia cupola ed è decisamente convesso superiormente, verso il torace, e concavo
inferiormente, verso l’addome.
La cupola destra si trova in corrispondenza della 5° costa, la cupola di sinistra della 6° costa.
Il muscolo diaframma ha una parte centrale che è tendinea, non è carnosa, il centro frenico. Questo ha una
forma paragonata ad un trifoglio, con una foglia anteriore, una foglia destra ed una foglia sinistra.
Tra la foglia anteriore e la foglia destra vi è l’orifizio della vena cava inferiore, dove passa la vena omonima.
Visto che i fasci che delimitano questo orifizio sono fibrosi questi non alterano il lume di questo vaso
durante la contrazione, cosa che farebbero i fasci carnosi.
Intorno al centro frenico si dipartono i fasci muscolari, che hanno 3 inserzioni, a livello sternale, costale e
lombare.
Inserzione Sternale. Pochi fascetti si inseriscono sul versante interno del processo xifoideo.
Inserzione Costale. È a livello della faccia interna delle ultime 6 coste.
Inserzione Lombare. Avviene per mezzo di 3 paia di pilastri (attacchi tendinei), classificati come mediali (o
principali), intermedi (o accessori) e laterali (o archi).
Il pilastro mediale destro si attacca su L2,L3 ed L4. Il pilastro mediale sinistro si attacca su L2 e L3.
Entrambi salgono verso l’alto fino a convergere andando a formare un arco, il legamento arcuato mediano.
L’arcata dei due tendini va a delimitare lo iato aortico, dove passa, posteriormente al diaframma, l’aorta,
che da toracica si fa addominale. Anche il passaggio di questo vaso è delimitato da fibre tendinee.
Insieme con l’aorta passerà nello iato aortico anche il dotto toracico, alla destra di questa.
I fasci carnosi del pilastro mediale destro si piegano ad elica andando a delimitare l’orifizio esofageo, per il
passaggio dell’esofago (che dopo poco si continuerà nello stomaco). Questa volta è un fatto positivo il fatto
86

che questo orifizio sia delimitato da fasci carnosi perché essi contribuiscono a mantenere l’esofago in
posizione, ad una peristalsi anterograda e ad impedire il reflusso.
Lateralmente, tra fasci carnosi di pilastri mediali ed intermedi si fanno strada nervi splancnici e due vene:
azygos a destra ed emiazygos a sinistra.
Più lateralmente troviamo i pilastri laterali, che si originano dal corpo di L1 e si prolungano lateralmente
andando a formare due arcate. La prima, il legamento arcuato mediale, va a prendere attacco sul processo
trasverso di L1 (a volte L2) e sotto di essa ritroviamo il muscolo grande Psoas. (arcata dello Psoas).
La seconda, il legamento arcuato laterale, va dal processo trasverso di L1 alla 12° costa e va ad incorniciare
il muscolo quadrato dei lombi (arcata del muscolo quadrato dei lombi).
Vi sarà una fascia diaframmatica sul versante toracico che si fonde con la pleura parietale diaframmatica
del polmone e che si continua con la fascia sul versante addominale.
Vi sono due regioni per lato in cui i fasci muscolari non sono molto serrati ed avremo essenzialmente la sola
fascia connettivale.
1) Una è lo iatus costo-diaframmatico, che si trova tra arcata laterale e la parte più posteriore
dell’origine costale. È un locus minoris resistentis, una regione che può diventare una via di passaggio di
visceri che in condizioni particolari erniano e si dislocano dall’addome verso il torace.

2) Una è la regione tra parte anteriore dell’attacco costale ed i fasci del processo xifoideo dello sterno,
qui passano i vasi epigastrici superiori, che si insinuano in questo punto in cui i fasci muscolari
originati dallo sterno sono un po’ distanziati dai più anteriori originati dalle coste.
I suoi rapporti inferiormente sono mediati dalla fascia diaframmatica e dal peritoneo e sono con ipocondrio
destro (fegato), , ipocondrio sinistro (stomaco,milza).
Azione. È il muscolo inspiratorio per eccellenza e consente l’ampliamento del torace ai fini
dell’ampliamento del polmone. Nel corso dell’inspirazione inizialmente il punto fisso è rappresentato da
inserzioni costale e lombare e avviene una trazione nei confronti del centro frenico, che si abbassa,
riducendo la convessità e questo causa un aumento del diametro verticale. Il centro frenico esercita una
spinta sui visceri addominali, ai quali rimane però tenacemente attaccato, diventando il nuovo punto fisso.
La contrazione a questo punto porterà a sollevare le coste, prima le inferiori (ampliamento diametro
trasverso) e poi le superiori (ampliamento diametro antero-posteriore).
L’espirazione (non forzata) si avrà principalmente per ritorno elastico.

MEDIASTINO
Per mediastino, in senso stretto, si intende la regione interposta tra i polmoni, compresa la pleura
mediastinica di entrambi i lati; tuttavia, il termine è comunemente utilizzato per indicare la regione che si
trova tra le due cavità pleuriche, delimitata anteriormente dallo sterno e posteriormente dalle vertebre
toraciche.
Questa regione è divisa arbitrariamente in mediastino superiore ed inferiore da un piano che attraversa
l’articolazione manubriosternale e la superficie inferiore della 4° vertebra toracica.
Il mediastino inferiore può poi essere diviso in mediastino anteriore (tra corpo dello sterno e pericardio),
medio e posteriore (delimitato in avanti dalla biforcazione della trachea, vasi polmonari, pericardio e parte
posteriore della superficie posteriore del diaframma ed indietro dalle vertebre toraciche da T4 a T12).

87

pilastro laterale

aorta

pilastro mediale

Dorso
Osteologia
Colonna vertebrale
La colonna vertebrale è un complesso osseo che costituisce lo scheletro del rachide; è formata da 33 o 34
ossa articolate fra loro, le vertebre. È situata nella parte dorsale del collo e del tronco e fornisce un
sostegno al corpo nella statica e nella dinamica.
Può essere suddivisa in cinque segmenti che formano lo scheletro delle varie parti del corpo. Il segmento
cervicale da sostegno al collo ed è formato da 7 vertebre; il segmento toracico da sostegno al torace ed è
formato da 12 vertebre; il segmento lombare forma lo scheletro dell’addome ed è formato da 5 vertebre; il
segmento sacrale e coccigeo forma l’impalcatura ossea della pelvi insieme alle ossa dell’anca ed è formato
da 5 vertebre fuse per quel che riguarda il sacro, e 4-5 vertebre fuse per quel che riguarda il coccige.
La colonna vertebrale presenta alcune curvature fisiologiche. In proiezione laterale, presenta:
- Lordosi cervicale. Una convessità anteriore a livello del suo segmento cervicale.
- Cifosi dorsale. Una convessità posteriore a livello del suo segmento toracico/dorsale.
- Lordosi lombare. Una nuova convessità anteriore a livello del suo segmento lombare.
- Cifosi sacrococcigea. Un’ultima convessità posteriore nel suo segmento sacrococcigeo.
Il passaggio tra la lordosi lombare e la cifosi sacrococcigea è brusco e corrisponde all’articolazione tra L5 ed
il sacro; la sporgenza anteriore determinata da questo passaggio prende il nome di promontorio del sacro.
Le 2 cifosi sono le curvature primarie e corrispondono all’atteggiamento di flessione che il fetto assume
nell’utero materno durante la gravidanza; le lordosi sono curve secondarie di compenso che si rendono
evidenti dopo la nascita, quella cervicale quando il neonato comincia a sollevare la testa, quella lombare
quando il bambino inizia ad assumere posizione eretta e a camminare.

Caratteri generali delle vertebre
Ciascuna vertebra presenta un foro vertebrale che, con la sovrapposizione delle varie vertebre, va a
delimitare il canale vertebrale, nel quale decorre il midollo spinale rivestito dalle meningi.

Corpo
È la parte più voluminosa della vertebra ed è situato ventralmente. Ha forma grossolanamente cilindrica.
Nel corpo, sono presenti due facce intervertebrali superiore e inferiore, leggermente concave al centro.
Le facce intervertebrali sono articolate tra loro mediante l’interposizione del disco intervertebrale.
Posteriormente il corpo delimita ventralmente il foro vertebrale.

Arco
È la parte posterolaterale della vertebra e, in senso ventrodorsale, è formato dai peduncoli, dalle lamine e
dai processi che da esso originano.
- Peduncoli. Sono due lamine appiattite dirette in senso ventrodorsale che uniscono il corpo alle
lamine. I loro margini superiore e inferiore sono incavati e formano le incisure vertebrali superiore
e inferiore. Dalla giustapposizione delle incisure di due vertebre contigue si forma il foro
intervertebrale che da passaggio al nervo spinale corrispondente. La faccia interna del peduncolo
contribuisce a delimitare il foro vertebrale.
- Lamine. Hanno forma appiattita e, con la loro faccia interna, delimitano posteriormente il foro
vertebrale. La faccia esterna continua ventralmente nei processi trasversi e dorsalmente nel
processo spinoso.

Processi
-

Processi trasversi. Originano all’unione dei peduncoli con le lamine e si dirigono in fuori e
posteriormente.
Processi articolari. Sono quattro, due superiori e due inferiori; originano anch’essi nel punto di
giunzione tra peduncoli e lamine. I processi articolari superiori si dirigono cranialmente e
presentano, alle loro estremità, le faccette articolari superiore per l’articolazione con i processi
articolari inferiori della vertebra soprastante. I processi articolari inferiori si dirigono caudalmente e
88

-

terminano alle estremità con le faccette articolari inferiori per l’articolazione con le faccette
articolari superiori della vertebra sottostante.
Processo spinoso. Impari e mediano, origina dalla confluenza posteriore delle due lamine e si porta
indietro con inclinazione diversa a seconda del segmento vertebrale considerato.

Vertebre cervicali
Le vertebre cervicali hanno caratteri specifici che permettono di riconoscerle rispetto agli altri segmenti
vertebrali. Le vertebre cervicali hanno dimensioni minori rispetto agli altri segmenti poiché devono
sopportare un minor carico.
Il corpo ha forma quadrangolare, la faccia intervertebrale superiore è concava trasversalmente ed è
delimitata lateralmente dai processi uncinati. La faccia intervertebrale inferiore è convessa trasversalmente
e, in corrispondenza degli uncini della vertebra sottostante, presenta due depressioni
I peduncoli sono diretti indietro e in fuori e hanno le incisure vertebrali superiori più profonde delle inferiori
Le lamine vertebrali sono larghe e sottili.
I processi trasversi sono formati da due lamine ossee che, insieme al peduncolo, delimitano il foro
trasversario che da passaggio ai vasi vertebrali. La lamina anteriore è connessa al corpo, quella posteriore
ai processi articolari; le due lamine terminano alle loro estremità con i tubercoli anteriore e posteriore.
Nella sesta vertebra cervicale, il tubercolo anteriore è particolarmente sviluppato ed è detto tubercolo
carotideo perché, palpabile alla base del collo, rappresenta un punto di repere per l’arteria carotide
comune.
I processi articolari sono posti dietro ai processi trasversi e hanno faccette articolari superiori piane
inclinate indietro e in alto, le faccette articolari inferiori sono rivolte in avanti ed in basso.
Il processo spinoso è corto e quasi orizzontale e, da C2 a C6, è bifido.
Il foro vertebrale è più ampio rispetto agli altri segmenti e ha forma triangolare.

C1 – Atlante
La sua caratteristica principale è la mancanza del corpo che si è fuso con C2, formandone il dente; esso è
perciò formato da due archi, uno anteriore e uno posteriore che si riuniscono nelle masse laterali.
L’arco anteriore ha una faccia anteriore convessa che presenta nel suo punto di mezzo il tubercolo
anteriore. La faccia posteriore è concava e nella parte centrale presenta la fossetta del dente rivestita da
cartilagine per l’articolazione con l’asse.
L’arco posteriore è ricurvo con convessità posteriore, la sua faccia posteriore presenta, in posizione
mediana, il tubercolo posteriore, al limite con le masse laterali è visibile il solco per l’arteria vertebrale.
Le masse laterali presentano cranialmente le facce articolari superiore, rivolte in alto per l’articolazione con
i condili dell’occipitale; caudalmente sono presenti le facce articolari inferiori, per l’articolazione con l’asse.
Dalla faccia laterale delle masse si staccano i processi trasversi perforati dal foro trasversario. La faccia
mediale delle masse laterali da inserzione al legamento trasverso dell’atlante.
Il foro vertebrale ha forma quadrangolare ed è delimitato dagli archi anteriore e posteriore e dalle masse
laterali. Viene suddiviso dal legamento trasverso del dente in una porzione anteriore più piccola, che
accoglie il dente dell’asse, e in una parte posteriore, più ampia, attraversata dal midollo spinale.

C2 – Asse (o Epistrofeo)
Il corpo presenta un processo cilindrico, il dente, che origina dalla sua faccia superiore e termina in alto con
l’apice del dente. Nella sua parte più ampia il dente presenta anteriormente la faccia articolare anteriore
per l’articolazione con l’arco anteriore dell’atlante, mentre posteriormente è presente la faccia articolare
posteriore che si mette in rapporto con il legamento trasverso dell’atlante. Lateralmente al dente, si
trovano le due faccette articolari superiori.
C7 – Vertebra prominente
La settima vertebra cervicale è detta prominente perché il suo processo spinoso, che non è sdoppiato, è
particolarmente lungo e sporgente dorsalmente e può essere facilmente palpato alla base del collo.
Il foro trasversario è piccolo e da passaggio alla sola vena vertebrale.

89

Vertebre toraciche
Hanno dimensioni maggiori rispetto alle vertebre cervicali e il loro volume aumenta in senso craniocaudale.
Tutte le vertebre toraciche si articolano con le coste e presentano quindi faccette costali piane rivestite da
cartilagine ialina.
Il corpo delle vertebre toraciche è cilindrico e si articola con le coste mediante due faccette costali
superiore e inferiore. La testa della costa si pone tra due corpi vertebrali articolandosi con la faccetta
costale inferiore di una vertebra e con la faccetta costale superiore della vertebra sottostante.
I peduncoli hanno origine dalla parte alta del corpo e presentano un’incisura vertebrale inferiore molto
accentuata.
I processi trasversi sono sviluppati e si dirigono lateralmente; sulla faccia anteriore delle loro estremità
libere sono presenti le faccette costali del processo trasverso che si articolano con i tubercoli costali. Le
coste risultano quindi articolate sia con il corpo sia con i processi trasversi delle vertebre.
I processi articolari superiori sono verticali e sono più sviluppati di quelli inferiori. Presentano faccette
articolari rivestite da cartilagine di cui le superiori sono rivolte indietro, le inferiori in avanti.
Il processo spinoso è molto lungo e inclinato verso il basso; l’inclinazione tende ad aumentare in senso
craniocaudale. Il foro vertebrale è ovalare e più piccolo rispetto agli altri segmenti.
T1. Ha un corpo che ha forma simile a quello delle vertebre cervicali e presenta ancora i processi uncinati.
Poiché la prima costa si articola soltanto con la prima vertebra toracica, il corpo presenta una faccetta
costale superiore più ampia e una più piccola faccetta costale inferiore per l’articolazione con la 2° costa.
T10. Possiede una sola faccetta costale superiore per l’articolazione con la decima costa.
T11 e T12. Presentano caratteri di transizione che le fanno assomigliare a quelle lombari. Le ultime due
coste si articolano con le vertebre soltanto a livello della testa; pertanto i corpi delle ultime due vertebre
toraciche presentano un’unica faccetta costale per lato.

Vertebre lombari
Le vertebre lombari presentano un grosso corpo che va aumentando di volume in senso craniocaudale;
hanno inoltre un processo spinoso appiattito e tre processi in luogo del processo trasverso.
Il corpo delle vertebre lombari è voluminoso e ha un diametro trasversale maggiore di quello
anteroposteriore. Ha la forma di cuneo essendo più spesso ventralmente che dorsalmente.
I peduncoli presentano un’incisura vertebrale inferiore più profonda rispetto a quella superiore.
I processi trasversi sono sostituiti da tre processi: il processo costiforme è una lamina diretta lateralmente
che è il corrispondente delle coste; i processi mammillare ed accessorio sono piccoli rilievi situati
posteriormente al precedente, l’uno sopra l’altro.
I processi articolari superiori originano subito dietro al processo costiforme e si dirigono in alto, le faccette
articolari superiori sono rivolte dorsalmente. Le faccette articolari inferiori sono rivolte ventralmente.
Il processo spinoso è robuto e ha la forma di una lamina rettangolare (ascia) diretta indietro.
Il foro vertebrale è triangolare a base anteriore.

Osso sacro
È formato dalla fusione delle cinque vertebre sacrali e, insieme al coccige e alle ossa dell’anca, forma lo
scheletro della pelvi. Nell’insieme, l’osso ha la forma di una piramide quadrangolare capovolta con una
base superiore, un apice inferiore, una faccia ventrale o pelvica, una faccia dorsale e due facce laterali più
ristrette. È percorso internamente dal canale sacrale che rappresenta la porzione caudale del canale
vertebrale.
Faccia pelvica
È concava ed è rivolta in avanti; presenta quattro rilievi trasversali, le linee trasverse, che corrispondono
alla saldatura dei corpi delle vertebre sacrali. Alle estremità laterali delle linee sono visibili quattro paia di
fori sacrali anteriori disposti in fila longitudinale. I fori comunicano con il canale sacrale e danno passaggio
ai rami anteriori dei nervi spinali sacrali.

90

Faccia dorsale
È convessa e piuttosto accidentata per la presenza di rilievi e depressioni. Lungo la linea mediana è
presenta la cresta sacrale mediana, corrispondente alla fusione dei processi spinosi. Lateralmente alla
cresta decorrono due docce verticali formate dalla fusione delle lamine dell’arco vertebrale. A livello delle
ultime due vertebre sacrali, sia la cresta sacrale mediana, sia le docce laterali sono interrotte, in tal modo il
canale sacrale risulta aperto dorsalmente nello iato sacrale.
Lateralmente alle docce, sono visibili le creste sacrali mediali, due rilievi longitudinali che derivano dalla
fusione dei processi articolari. A livello dello iato sacrale queste terminano con un rilievo appuntito, i corni
del sacro.
Ancora lateralmente alle creste mediali, sono presenti 4 paia di fori sacrali posteriori, più piccoli di quelli
anteriori, che comunicano con il canale sacrale e danno passaggio ai rami posteriori dei nervi sacrali.
Lateralmente ai fori ritroviamo le creste sacrali laterali, due rilievi longitudinali dati dalla fusione dei
tubercoli mammillari e accessori.
Facce laterali
Vanno restringendosi in senso cranio caudale. In alto presentano una superficie liscia semilunare articolare,
la faccia auricolare per l’articolazione sacroiliaca. Dorsalmente a questa faccia, è visibile una superficie
molto irregolare, la tuberosità sacrale, dove si inseriscono legamenti della sacroiliaca.
Base
Nella sua parte centrale presenta una superficie ovale che corrisponde alla faccia superiore del corpo di S1;
essa si articola con la faccia intervertebrale inferiore di L5 formando una sporgenza anteriore, il
promontorio. Dietro alla superficie ovale, è visibile l’apertura superiore del canale sacrale di forma
triangolare. Lateralmente all’apertura, sono presenti i processi articolari superiori di S1 che sono rivolti
dorsalmente.
Lateralmente al corpo di S1, si trovano due superfici lisce triangolari con la base rivolta lateralmente, sono
le ali del sacro che, in basso, sono separate dalla faccia pelvica del sacro da una linea che è la prosecuzione
della linea arcuata della faccia mediale dell’ileo.

Artrologia
Articolazioni tra i corpi vertebrali Sinfisi
Superfici articolari. Sono le facce intervertebrali dei corpi vertebrali che sono leggermente concave e
rivestite di cartilagine ialina; tra le superfici articolari è interposto un disco intervertebrale.
Dischi intervertebrali. È composto di fibrocartilagine ed è di forma biconvessa. I dischi sono costituiti da
un anello fibroso periferico formato da fibrocartilagine più abbondante in fibre rispetto al nucleo polposo
centrale, che è più ricco di matrice extracellulare, condrociti ed acqua. Il nucleo polposo è quindi contenuto
nell’anello fibroso, in caso di rottura di quest’ultimo il nucleo polposo può fuoriuscire dalla propria sede ed
erniare all’esterno comprimendo formazioni contigue (ernia del disco). I disci intervertebrali tendono ad
aumentare di spessore in senso craniocaudale.

Legamenti
-

Legamento longitudinale anteriore. È un lungo nastro che aderisce alla faccia anteriore dei corpi
vertebrali ed in parte ai dischi intervertebrali, dall’osso occipitale fino alla faccia pelvica del sacro.
Legamento longitudinale posteriore. È posto sulla faccia posteriore dei corpi vertebrale, all’interno
del canale vertebrale. È più sottile dove aderisce al corpo e più ampio a livello dei dischi e si
estende dall’osso occipitale al canale sacrale.
Risulta irrobustito nel tratto tra la faccia posteriore dell’epistrofeo ed il clivo dell’atlante, e prende
qui il nome di membrana tectoria.

Articolazioni tra i processi articolari Artrodie
Le superfici articolari sono le faccette articolari inferiori e superiori delle vertebre contigue. Le superfici
sono prevalentemente piane, soltanto nelle vertebre lombari sono lievemente incurvate e permettono
quindi, in queste ultime, maggiori movimenti di scivolamento. I mezzi di unione sono dati dalle capsule
articolari che si inseriscono in vicinanza delle superfici.
91

Legamenti a distanza
-

-

Legamenti gialli. Tesi dal margine inferiore di una lamina vertebrale al margine superiore della
lamina sottostante. Il colore è dato dalla ricchezza in fibre elastiche.
Legamenti interspinosi. Uniscono il margine inferiore di un processo spinoso al margine superiore
del processo spinoso sottostante. Ventralmente continuano nei legamenti gialli.
Legamento sopraspinoso. È un cordone fibroso teso dall’osso occipitale fino alla faccia dorsale del
sacro. Unisce gli apici dei processi spinosi e, in avanti, si fonde con il margine posteriore dei
legamenti interspinosi. Nel tratto cervicale, il legamento sopraspinoso è molto sviluppato in spesso
e forma il legamento nucale, che è teso a ponte tra la cresta occipitale esterna e il processo spinoso
di C7 (la vertebra prominente).
Legamenti intertrasversari. Uniscono gli apici dei processi trasversari. Aumentano di consistenza
nel segmento toracico e lombari. In quest’ultimo, sono tesi tra un processo costiforme ed il
processo mammillare della vertebra sottostante.

Articolazione atlantoccipitale
Le superfici articolari sono i condili dell’osso occipitale e faccette articolari superiori dell’atlante, racchiuse
da una capsula articolare. Ritroviamo la membrana atlantooccipitale anteriore, che dal contorno anteriore
del foro occipitale si fissa sul margine superiore dell’arco dell’atlante e la membrana atlantooccipitale
posteriore, che dal contorno posteriore del foro occipitale si inserisce sul margine superiore dell’arco
posteriore dell’atlante.

Articolazione atlantoassiale mediana Trocoide
Superfici articolari. Il cilindro pieno è rappresentato dal dente dell’epistrofeo che anteriormente si
articola con la faccia posteriore dell’arco anteriore dell’atlante.

Legamenti
-

-

Legamento dell’apice del dente. Va dall’apice del dente al contorno anteriore del foro occipitale.
Legamenti alari. Dall’apice del dente si portano alle superfici mediali dei condili dell’occipitale.
Legamento crociato dell’atlante. È dorsale rispetto ai precedenti ed è formato da:
o Legamento trasverso dell’atlante teso tra le facce mediali delle 2 masse laterali dell’atlante
o Fascicoli longitudinali. Dal contorno anteriore del foro occipitale scendono fino alla faccia
posteriore del corpo dell’asse.
Membrana tectoria. È ancora più dorsale e rappresenta il continuo del legamento longitudinale
posteriore, teso tra clivo dell’occipitale e faccia posteriore del corpo dell’epistrofeo.

92

Miologia
Piano superficiale - Muscoli spino-appendicolari
Strato superficiale
Muscolo trapezio
È un ampio muscolo di forma triangolare che, con quello del lato opposto, forma una losanga estesa dalla
nuca alla parte inferiore del torace, coprendo in parte il muscolo grande dorsale. È diviso in 3 parti:

Parte discendente
Origine: Dalla protuberanza occipitale esterna, dal 1/3 mediale della linea nucale superiore e dal
legamento nucale.
Inserzione: 1/3 laterale del margine posteriore della clavicola.

Parte trasversa
Origine: Processi spinosi da C7 a T3 e legamenti interspinosi.
Inserzione: Margine mediale dell’acromion e margine posteriore della spina della scapola.
Parte ascendente
Origine: Processi spinosi da T4 a T12 e legamenti interspinosi.
Inserzione: Margine mediale della scapola, nel punto di origine della spina.
Azione: Se prende punto fisso sulla colonna, innalza la scapola con la parte discendente, la sposta
medialmente con la parte trasversa e l’abbassa con la parte ascendente.
Se prende punto fisso sulla scapola, inclina la testa e la porzione cervicale della colonna dal proprio lato e,
se si contrae bilateralmente, estende la testa e la porzione cervicale della colonna.

Muscolo grande dorsale
Origine: Con una vasta aponeurosi, detta aponeurosi lombodorsale, dai processi spinosi delle ultime 6
vertebre toraciche e da tutte le vertebre lombari (da T7 a L5), e anche dalla cresta sacrale mediana e dal
1/3 posteriore del labbro esterno della cresta iliaca.
Inserzione: I suoi fasci si portano lateralmente per andarsi ad inserire sulla cresta del tubercolo minore
dell’omero.
Azione: Se prende punto fisso sulla colonna adduce, estende ed intraruota il braccio.
Se prende punto fisso sull’omero solleva il tronco come nell’atto di arrampicarsi.

Strato profondo
Muscolo elevatore della scapola
Origine: Tubercoli posteriori dei processi trasversi da C1 a C4.
Inserzione: Margine mediale della scapola a livello di angolo, sopra l’origine della spina.
Azione: Se fa punto fisso sulla colonna solleva la scapola, se fa punto fisso sulla scapola inclina il tratto
cervicale e quindi la testa dal proprio lato.

Muscolo piccolo romboide
Origine: Processo spinoso C7 e legamento nucale.
Inserzione: Margine mediale della scapola, in prossimità dell’origine della spina.
Azione: Sposta medialmente la scapola.
Muscolo grande romboide
Origine: Processi spinosi da T1 a T4 e anche legamento sopraspinoso.
Inserzione: Margine mediale della scapola, inferiormente all’origine della spina.
Azione: Sposta medialmente la scapola.

93

Piano intermedio – Muscoli spino-costali
Muscolo dentato posterosuperiore
Origine: Processi spinosi da C6 a T2 e anche dal legamento sopraspinoso.
Inserzione: I fasci si portano lateralmente ed in basso per saldarsi sulla faccia esterna delle coste dalla 2°
alla 5°, lateralmente all’angolo.

Azione: Innalza le coste, fungendo da muscolo inspiratorio.
Muscolo dentato posteroinferiore
Origine: Processi spinosi da T11 a L2 e anche dal legamento sopraspinoso.
Inserzione: I fasci si portano lateralmente ed in alto per saldarsi sulla faccia esterna delle ultime 4 coste,
lateralmente all’angolo.

Azione: Abbassa le coste, fungendo da muscolo espiratorio.

Piano profondo – Muscoli spinodorsali
Strato superficiale
Muscolo erettore della colonna vertebrale
È teso dal cranio al sacro e, in senso latero-mediale è composto da tre muscoli:

Muscolo ileocostale
Muscolo lunghissimo
Muscolo spinale
Azione: Estende la colonna contrastando la forza di gravità, ed è quindi fondamentale per il mantenimento
della stazione eretta. Se si contrae da un solo lato inclina la colonna.

Strato profondo
Vi è una serie di muscoli molto brevi tra le singole vertebre e tra le vertebre e le coste, che aiutano ad
estendere la colonna vertebrale e con la contrazione monolaterale permettono la rotazione della colonna.

94

CUORE
Il cuore, organo centrale dell’apparato circolatorio sanguigno, è situato nella cavità toracica, nel
mediastino, lo spazio compreso tra i due polmoni, ed in particolare nella parte inferiore del mediastino
anteriore, avvolto dal pericardio, un sacco fibrosieroso, che lo fissa al diaframma isolandolo nel contempo
dagli organi circostanti.

Pericardio
Il pericardio avvolge il cuore e le porzioni adiacenti dei grossi vasi. È costituito da due componenti, il
pericardio fibroso e sieroso.
Il pericardio stabilizza la posizione del cuore nel torace, garantisce l’uniformità della forza di gravità
esercitata sul cuore e media i rapporti con il fascio vascolo-nervoso con il quale mantiene stretti rapporti.

Pericardio fibroso
Il pericardio fibroso è formato da un sacco di forma grossolanamente conica che riveste il cuore senza
aderirvi ed è costituito da tessuto connettivo fibroso denso.
Superiormente aderisce alla tonaca avventizia dei grossi vasi e si continua con la fascia pretrachale.
Inferiormente aderisce al centro tendineo del diaframma e ad una piccola area muscolare della metà
diaframmatica sinistra. Il pericardio fibroso manda lacerti fibrosi (legamenti frenopericardici) che rinforzano
il suo attacco alla fascia diaframmatica. Il diaframma lo separa dal fegato e dal fondo dello stomaco.
Anteriormente, si unisce alla faccia posteriore dello sterno per mezzo dei legamenti sternopericardici
superiore e inferiore, sebbene l’estensione di questi legamenti sia estremamente variabile e spesso il
legamento superiore non sia identificabile. Sempre anteriormente risulta separato dalla parete toracica dai
polmoni e dalle pleure e manca lacerti fibrosi alla fascia endotoracica. Tuttavia, a livello di una piccola area
dietro la metà inferiore sinistra del corpo dello sterno e in corrispondenza delle estremità sternali della 4° e 5°
cartilagine costale di sinistra, il pericardio è in rapporto diretto con la parete toracica.

L’estremità inferiore del timo, almeno fino all’involuzione di quest’organo si trova davanti alla porzione
anterosuperiore del pericardio.
Lateralmente le pleure lo separano dalle facce mediastiniche dei polmoni; il nervo frenico, con i vasi che lo
accompagnano, scende su entrambi i lati tra il pericardio fibroso e la pleura mediastinica.
Posteriormente il pericardio fibroso viene a contatto con i bronchi principali, l’esofago, il plesso esofageo,
l’aorta toracica discendente e la parte posteriore della faccia mediastinica dei polmoni.
L’aorta, la vena cava superiore, le arterie polmonari di destra e di sinistra e le quattro vene polmonari
ricevono prolungamenti del pericardio fibroso. La vena cava inferiore, che attraversa il centro tendineo del
diaframma, non possiede tale rivestimento.
- Il pericardio è saldamente ancorato da queste connessioni e stabilizza la posizione del cuore nel
torace, agendo come una sorta di “cintura di sicurezza” cardiaca.

Pericardio sieroso
Il pericardio sieroso è un sacco chiuso posto all’interno del pericardio fibroso, formato da un foglietto
viscerale e uno parietale. I due foglietti sono entrambi formati da un singolo strato di cellule appiattite
adagiate su uno strato sottosieroso di tessuto connettivo:
- il foglietto interno (viscerale) aderisce al cuore, formandone il rivestimento esterno (epicardio) e
continuandosi nei grossi vasi, dai quali si riflette nel foglietto parietale. Lo strato sottosieroso
connettivale (dal lato cardiaco) contiene depositi di tessuto adiposo (detto epicardico), che sono
più abbondanti lungo il solco atrioventricolare e nei solchi interventricolari. I vasi coronarici
principali e i loro rami più importanti si trovano incorporati in questo tessuto, la cui quantità è in
relazione diretta con la quantità di tessuto adiposo corporeo totale e aumenta con l’età.
- il foglietto esterno (parietale) riveste la superficie interna del pericardio fibroso.
Tra le due membrane del pericardio sieroso vi è un sottile spazio, la cavità pericardica, che contiene una
sottile pellicola di liquido, detta liquor, che favorisce gli spostamenti cui va incontro il cuore durante la sua
attività contrattile, diminuendo gli attriti.
In corrispondenza delle arterie e delle vene le due membrane sierose si riflettono, e queste linee di
riflessione parieto-viscerale si dispongono in modo da formare due guaine, che assumano la conformazione
95

di una coppia di “tubi” complessi: uno di questi avvolge le vene cave, superiore e inferiore, e le 4 vene
polmonari; l’altro racchiude l’aorta ed il tronco polmonare.
La guaina che circonda le vene ha la forma di una J capovolta e il cul de sac compreso nella sua curvatura si
trova dietro all’atrio sinistro e viene chiamato seno obliquo (o diverticolo di Haller)
La comunicazione compresa fra l’aorta e il tronco polmonare in avanti e gli atri indietro viene detta seno
trasverso.

Rapporti
La faccia sternocostale, corrispondente alla superficie posteriore dello sterno e alle cartilagini costali dalla
2° alla 6°, è in buona parte coperta dai seni costomediastinici della pleura, nei quali si spingono,
specialmente durante la inspirazione, i margini anteriori dei polmoni. Solo una piccola zona triangolare
spettante al ventricolo destro è in contatto diretto con la parete sternocostale.
La faccia diaframmatica poggia sul centro frenico della cupola diaframmatica.
La base del cuore prosegue in alto con il peduncolo vascolare costituito, da destra a sinistra, dalla vena cava
superiore, dall’aorta ascendente e dal tronco polmonare; il peduncolo vascolare si spinge verso l’apertura
superiore della cavità toracica, occupando la porzione più alta del mediastino anteriore.
A destra, la base ha rapporto, attraverso la pleura mediastinica, con la faccia mediale del polmone destro.
La punta ha rapporto con la parete anteriore del torace e appare quasi circondata dalla incisura cardiaca del
margine anteriore del polmone sinistro che termina con la lingula. La proiezione della punta sulla parete del
torace corrisponde di norma al 5° spazio intercostale, 1 cm all’interno della linea emiclaveare sinistra.
Posteriormente la sua proiezione sulla colonna vertebrale va da T5 a T8 (vertebre cardiache).

Morfologia Esterna
Il cuore ha la forma di una piramide con la base rivolta indietro e leggermente in alto ed un apice (a livello
del 5° spazio intercostale) rivolto a sinistra ed in basso a 8 cm circa dalla linea mediosternale.
Presenta una sorta di torsione verso sinistra ed in alto. Riconosciamo due facce: una anteriore o
sternocostale ed una posteroinferiore o diaframmatica, separate dai margini ottuso ed acuto.

Faccia sternocostale (anteriore)
Si estende dal margine acuto, che la delimita nettamente dalla faccia diaframmatica, al margine ottuso, a
livello del quale le due facce continuano insensibilmente l’una nell’altra.
È percorsa da un solco interventricolare anteriore che inizia in alto nei pressi del margine ottuso e scende
in basso passando a destra della punta del cuore continuandosi con l’omonimo solco posteriore.
Questo solco segna il limite tra ventricolo destro e sinistro e corrisponde in profondità al setto
interventricolare. La porzione spettante al ventricolo destro, più ampia rispetto a quella del ventricolo
sinistro, in alto si solleva in una sporgenza nota come cono arterioso.
La parte più posteriore di questa faccia è rappresentata dalla parte atriale, separata da quella ventricolare
dal solco atrioventricolare o coronarico.
La parte atriale è rappresentata dalle auricole degli atri stessi, ovvero i loro prolungamenti anteriori.
L’auricola destra circonda, con il suo margine sinistro, l’origine dell’aorta.
L’auricola sinistra circonda, con il suo margine destro, l’origine del tronco polmonare
A causa della torsione che presenta il cuore l’auricola destra è ben rappresentata mentre dell’auricola
sinistra è visibile solo l’estremità anteriore.

Faccia diaframmatica (posteroinferiore)
Il solco atrioventricolare o coronarico l’attraversa completamente dal margine acuto al margine ottuso,
rappresentando la prosecuzione dell’omonimo solco sulla faccia sinistra. Questo segna il limite tra la
porzione ventricolare anteroinferiore, più estesa, e la porzione atriale posterosuperiore in continuità con la
base. Dal suddetto solco si distacca ad angolo retto il solco interventricolare posteriore che si porta verso
la punta del cuore dove si continua con l’omonimo solco anteriore.
In questa faccia sarà il ventricolo sinistro ad avere la sua massima espansione.
Un 3° solco, meno marcato, il solco interatriale, si staccherà anch’esso a livello dell’incrocio tra solco
atrioventricolare e solco interventricolare. Questo punto di incrocio è noto come crux cordis.
96

Base
È costituita dalla parete posterosuperiore degli atri, in continuità con l’esigua porzione atriale della faccia
diaframmatica. Il limite tra atrio destro e sinistro non è costantemente visibile; esso, il solco interatriale, è
coperto per gran parte dal tratto terminale delle vene polmonari di destra e corrisponde in profondità al
setto interatriale.

Atrio destro
Subito a destra del solco interatriale si trovano superiormente lo sbocco della vena cava superiore ed
inferiormente, sullo stesso asse, lo sbocco della vena cava inferiore.
Subito a destra dell’apertura della vena cava superiore è presente il solco terminale, che prosegue in basso
fino al contorno esterno dello sbocco della vena cava inferiore. Tale solco dividerà una zona mediale
compresa tra gli sbocchi delle 2 vene cave detta seno venoso da una laterale, l’auricola destra, che si
estende in avanti sulla faccia sternocostale.

Atrio sinistro
Immediatamente accanto al solco interatriale vi è lo sbocco delle due vene polmonari destre (superiore ed
inferiore) mentre più a sinistra troveremo lo sbocco delle due vene polmonari sinistra (superiore ed
inferiore). Le 4 vene polmonari delimiteranno uno spazio rettangolare noto come tetto dell’atrio sinistro. A
sinistra dello sbocco delle vene polmonari sinistra ritroviamo l’auricola sinistra, che si spingerà in avanti.

Punta
È formata esclusivamente dal ventricolo sinistro ed è rivolta in basso, in avanti e a sinistra all’altezza del 5°
spazio intercostale.

Morfologia interna
Atrio destro
Per osservarlo tagliamo all’altezza del solco terminale, che corrisponde internamente alla cresta terminale.
La cresta terminale separerà una porzione a superficie liscia (seno venoso) da una porzione trabecolata
(auricola destra). L’auricola destra sarà completamente ricoperta da muscoli pettinati, che si originano ad
angolo retto dalla cresta terminale.
Nel seno venoso si ritrovano gli sbocchi delle grandi vene:
- La vena cava superiore si apre nel tetto dell’atrio e non presenta strutture particolari, visto che il
sangue segue la forza di gravità.
- L’ orifizio della vena cava inferiore è in asse con il precedente ma si trova nella parete posteriore al
limite con il pavimento. È circondato anteroinferiormente dalla valvola di Eustachio che è una
specie di tasca che nella circolazione fetale aveva il compito di impedire un reflusso di sangue.
- A destra della valvola di Eustachio troviamo subito lo sbocco del seno coronario, il più grande
centro di raccolta della circolazione reflua coronarica. Esso è fornito di una propria valvola di
Tebesio, la cui estremità superiore si unisce alla valvola di Eustachio.
Una struttura tendinea, il tendine di Todaro, origina dalla commissura tra queste due valvole e si porta in
avanti per inserirsi nello scheletro fibroso centrale ed è uno dei margini del triangolo di Koch.
In posizione anterosuperiore rispetto al tendine di Todaro, la parete settale è formata dalla componente
atrioventricolare del setto membranoso (pars membranacea), interposta tra l’atrio destro e li tratto di
efflusso sub aortico del ventricolo sinistro.
Proseguendo verso destra ritroviamo l’orifizio atrioventricolare destro, con la valvola tricuspide.
La parete interatriale, a superficie liscia, presenta una depressione, un tratto più sottile, noto come fossa
ovale, che rappresenta il residuo del forame ovale che si era venuto a formare dal septum secundum.
La fossa è delimitata da un rilievo detto lembo della fossa ovale.
TRIANGOLO DI KOCH
Il triangolo di Koch è una zona delimitata dall’inserzione della cuspide settale della valvola tricuspide, dal margine
anteromediale dell’orifizio del seno coronario e dal tendine di Todaro. Il triangolo di Koch è un punto di repere di
interesse chirurgico, che indica la sede del nodo atrioventricolare.

97

Ventricolo destro
Ha una forma grosso modo piramidale.
A sinistra ritroviamo l’ orifizio atrioventricolare destro con l’inserzione della valvola tricuspide e subito a
seguire una porzione nota come cono di afflusso, zona che è poco trabecolata.
Superiormente alla porzione di afflusso vi è la porzione di efflusso, che è del tutto liscia e termina con
l’orifizio polmonare e la relativa valvola semilunare.
A separare queste due regioni di afflusso ed efflusso abbiamo la cresta sopraventricolare, che si continuerà
nel setto interventricolare come trabecola setto-marginale, che, portandosi verso l’apice, da origine al
muscolo papillare anteriore.
La trabecola setto-marginale è anche detta fascio moderatore di Leonardo da Vinci; tale termine rimanda a una
vecchia idea secondo la quale la trabecola settomarginale avrebbe la funzione di impedire la sovradistensione del
ventricolo.

A parte le due regioni di afflusso ed efflusso comunque le pareti del ventricolo sono prettamente
trabecolate, con fasci che hanno un orientamento simile ai muscoli pettinati dell’atrio.
Fanno eccezione i muscoli papillari, che sono 3 ed originano in linea di massima dalla parete del ventricolo e
che aggettano nella cavità ventricolare.
- Muscolo papillare anteriore. Originato dall’estremità inferiore dela trabecola settomarginale. Le
corde tendinee si inseriscono sulle cuspidi anteriore e posteriore.
- Muscolo papillare posteriore: I fasci si originano dalla parete posteroinferiore del setto
interventricolare. Le corde tendinee si attaccano sulle cuspidi posteriore e mediale.
- Muscolo papillare mediale (o settale). Si origina dal segmento settale posteriore della trabecola
setto-marginale e fornisce corde tendinee prevalentemente alla cuspide mediale.

Atrio sinistro
Rappresenta la cavità cardiaca più posteriore.
Non ritroviamo un limite netto tra la porzione a superficie liscia (vestibolo) e la porzione trabecolata.
Nella porzione trabecolata, corrispondente all’auricola sinistra, ritroviamo i muscoli pettinati, meno
pronunciati rispetto all’atrio destro.
Nella porzione a superficie liscia, assai estesa, vi sono gli sbocchi delle 4 vene polmonari, privi di valvole.
Nella parete interatriale (liscia) ritroviamo ancora la fossa ovale, residuo del forame ovale, che si troverà
però più in alto rispetto alla vista da destra.
La comunicazione con il ventricolo sinistro avviene con la valvola bicuspide, nell’orifizio atrioventricolare
sinistro.

Ventricolo sinistro
Ha una muscolatura particolarmente sviluppata; lo spessore delle pareti è di 9-10 mm (3 volte circa lo
spesso delle pareti del ventricolo destro).
A livello del tetto ritroviamo due orifizi, che si trovano sullo stesso piano.
- Sulla destra l’orifizio aortico, dotato della valvola semilunare aortica.
- Sulla sinistra l’orifizio atrioventricolare sinistro, dotato della valvola bicuspide.
La porzione di efflusso sarà liscio come tipico dei ventricoli ma non è separata da alcuna struttura
particolare dalla porzione di afflusso.
Il setto interventricolare è quasi interamente muscolare, eccezion fatta per una pars membranacea fibrosa,
residuo del forame ventricolare, che confinerà in parte con l’atrio destro.
Oltre alle diverse trabecole carnee sono presenti due muscoli papillari:
- Muscolo papillare anteriore, situato anterolateralmente.
- Muscolo papillare posteriore, situato posteromedialmente.
Entrambi originano dalla parete ventricolare e danno attacco a corde tendinee per entrambe le cuspidi
della valvola mitrale.

98

Valvole atrioventricolari
Sono dette valvole a cuspidi essendo formate da due (a sinistra) e da tre (a destra) lamine di forma
pressoché triangolare che originano dal contorno dell’orifizio e si proiettano verso la cavità ventricolare.
L’attacco del margine aderente sul contorno il margine libero risulta piuttosto frastagliato e su esso si
inseriscono corde tendinee per i muscoli papillari, la cui contrazione permetterà l’apertura dei lembi.
In diastole ventricolare le cuspidi ripiegano verso il ventricolo, spinte passivamente dalla corrente sanguigna. In sistole
ventricolare le cuspidi si sollevano avvicinandosi l’una all’altra fino a determinare la chiusura del rispettivo orifizio
atrioventricolare. Un loro ulteriore sollevamento è impedito dalla contrazione dei muscoli papillari, che tendono le
corde tendinee.

Valvola tricuspide (destra)
Muscolo papillare anteriore -> cuspidi anteriore e posteriore.
Muscolo papillare posteriore -> cuspidi posteriore e mediale.
Muscolo papillare mediale -> cuspide mediale.
Valvola bicuspide o mitrale (sinistra)
Il nome deriva dal fatto che da chiusa ricorda il copricapo del vescovo (detto per l’appunto mitra).
Entrambe le cuspidi, anteriore e posteriore, sono legate con corde tendinee a tutti e due i muscoli papillari
del ventricolo sinistro, anteriore e posteriore.

Valvole arteriose: semilunari o a nido di rondine
Sono costituite da tre pieghe membranose a tasca (semilune), situate in corrispondenza della giunzione fra
porzione di efflusso di ciascun ventricolo e origine della rispettiva arteria, laddove vi è un anello fibroso che
circonda l’orifizio arterioso.
Ogni semiluna presenta un margine aderente, che s’impianta allo scheletro fibroso, un margine libero, che
presenta un ispessimento al centro detto nodulo, il quale divide il margine in due lunule, lievemente
concave. Quando la valvola si chiude i noduli delle tre tasche si incontrano, rendendo più completa la chiusura della
valvola stessa. Ogni semiluna presenta poi una faccia superiore concava, che da sul lume del vaso, ed una
faccia inferiore convessa che guarda verso la cavità ventricolare.
La particolare organizzazione anatomica delle valvole semilunari permette il passaggio di sangue dal ventricolo alla
rispettiva arteria durante la sistole ventricolare in quanto si ritrovano ad aderire alla parete del vaso lasciando libero
passaggio al sangue; quando il gradiente pressorio si inverte, cioè durante la fase di rilasciamento della muscolatura
ventricolare (diastole), le tasche si dispiegano e la valvola si chiude impedendo il reflusso di sangue dall’arteria al
rispettivo ventricolo.

Valvola polmonare
Presenta le cuspidi semilunari anteriore, destra e sinistra. Il nodulo è detto nodulo di Morgagni.

Valvola aortica
Presenta le cuspidi semilunari posteriore, destra e sinistra. Il nodulo è detto nodulo di Aranzio.
In corrispondenza delle semilune destra e sinistra troviamo 2 orifizi corrispondenti ai punti di origine
dell’arteria coronaria destra e sinistra. L’aorta, inoltre, si presenta dilatata nel suo tratto iniziale (bulbo
aortico). In particolare avremo due ispessimenti dati dalle due arterie coronarie detti seni di Valsalva.
Le 4 valvole si trovano all’incirca sullo stesso piano e dall’avanti all’indietro ritroviamo:
Valvola polmonare (un po’ più in alto) -> valvola aortica -> valvola tricuspide -> valvola bicuspide.

Scheletro fibroso
È costituito da 4 anelli fibrosi su cui si impiantano le 4 valvole e da prolungamenti di tessuto fibroso tra essi.
Nella pratica è rappresentato da una serie di fibre collagene reticolari poste alla base dei ventricoli che
danno attacco alle cuspidi valvolari. Lo scheletro fibroso ha la caratteristica di isolare elettricamente il
miocardio atriale da quello ventricolare. (NON DA ATTACCO AI FASCI DEL MIOCARDIO).
Ritroviamo alcune strutture di interesse:
- Tendine dell’infundibolo. È un cordone fibroso che collega la valvola polmonare dal suo contorno
posteriore corrispondente alla commessura fra le due semiluni posteriori, destra a sinistra, a quella
aortica, in corrispondenza della semiluna destra.
99

-

-

Setto subaortico. È la continuità anatomica di due delle tre cuspidi della valvola aortica con la
valvola mitrale, che può essere ispessita in alcuni casi di cardiomiopatia.
Trigono fibroso destro. È una massa fibrosa triangolare situata fra gli orifizi atrioventricolari e
l’antistante orifizio aortico, con il cui anello si salda intimamente; in basso si prolunga nella pars
membranacea e risulta attraversato dal fascio di His.
Trigono fibroso sinistro. È una massa fibrosa triangolare meno sviluppata del trigono destro, ed è
situato tra gli anelli fibrosi degli orifizi atrioventricolare sinistro e aortico, collegandoli strettamente
e continuandosi medialmente per saldarsi con l’estremità del trigono fibroso destro.

Sistema di conduzione
La genesi e la trasmissione dell’impulso contrattile cardiaco è permessa dal sistema di conduzione, che è
costituito da tessuto miocardico opportunamente modificato, il miocardio specifico, distinto dal restante
miocardio di lavoro per la capacità dei cardiomici specifici di polarizzare e depolarizzare la membrana
plasmatica a frequenze molto elevate (massime al nodo seno-atriale). Sono cellule altamente specializzate
nel trasmettere l’impulso.

Nodo senoatriale
È situato a livello dell’atrio destro nello spessore del tratto iniziale della cresta terminale, a contatto con il
miocardio comune. È rappresentato da un ammasso di cellule (nodo) pallide ed altamente vascolarizzate (il
nodo riceve infatti una propria arteriola coronarica).
Esso rappresenta il vero pace-maker del cuore in quanto da esso ha origine e si diffonde ritmicamente ed in
maniera autonoma lo stimolo contrattile responsabile del battito cardiaco. Impone infatti il ritmo sinusale
trasmettendo in maniera simultanea l’impulso ad entrambi gli atri (a contatto tra loro) attraverso il
miocardio comune. Dei fasci preferenziali possono aiutare a mantenere la direzione dell’impulso.
Questa caratteristica di pace-maker gli è conferita dal fatto che i cardiociti qui presenti hanno la più alta
frequenza di polarizzazione-depolarizzazione

Nodo atrioventricolare
È situato sempre nell’atrio destro a livello della parte basale del setto interatriale.
La sua sede corrisponde all’apice del triangolo di Koch, formato dall’incontro del tendine di Todaro (un
cordoncino fibroso che origina dalla commessura tra valvola di Eustachio e di Tebesio) con la linea di
inserzione della cuspide mediale della valvola tricuspide.
L’impulso, nell’attraversare il nodo atrioventicolare, subisce un rallentamento di 0,12 secondi
(corrispondente al tempo di riempimento degli atri), e continua poi a propagarsi nel fascio di His, che si
prolunga dal nodo atrioventricolare senza una precisa demarcazione.

Fascio di His
Dopo la sua origine dal nodo atrioventricolare attraversa il trigono fibroso destro dirigendosi in avanti e fino
a raggiungere la pars membranacea del setto interventricolare, che impegna raggiungendo così il margine
superiore della parte muscolare del setto interventricolare.
A questo punto si divide in due branche che percorrono il setto:
- Branca destra. Continua il decorso scendendo lungo il versante destro del setto interventricolare,
accolta nella trabecola settomarginale; è inizialmente immersa nel miocardio, ma in seguito
acquista una posizione sottoendocardica, emettendo sottili collaterali che si portano alla parete del
ventricolo destro, e raggiungendo la base del muscolo papillare anteriore in corrispondenza
dell’apice del ventricolo. Quivi si risolve in una serie di ramuscoli che si distribuiscono a tutte le
parti del ventricolo destro, raggiungendo per primi i muscoli papillari.
- Branca sinistra. È più voluminosa della branca destra. Piegando a sinistra scavalca il margine
superiore della parte muscolare del setto interventricolare e raggiunto il versante sinistro di questo
si divide subito in fasci che si portano verso l’apice del ventricolo sinistro e che si prolungano
giungendo ai muscoli papillari. Infine le ramificazioni terminali formano una rete sottoendocardica
diffusa in tutte le pareti del ventricolo sinistro.
Le cellule che compongono le due branche ed i loro rami, allontanandosi dal nodo atrioventricolare,
assumono un andamento parallelo fra loro e aumentano di volume fino ad assumere progressivamente
l’aspetto delle cellule di Purkinje, si parla infatti di fasci di Purkinje.
100

L’onda contrattile nei ventricoli si propaga dall’apice (sede di costituzione delle reti sottoendocardiche)
verso la base e dalla regione sottoendocardica verso quella sottoepicardica, raggiungendo per primi i
muscoli papillari. Quest’ultimo fatto è fondamentale perché i muscoli papillari, con la loro contrazione,
tendono le corde tendinee impedendo che il sangue possa ribaltare le cuspidi valvolari e refluire nell’atrio.
Il fascio di His è un punto chiave del sistema di conduzione perché garantisce che l’impulso non si arresti
vista la discontinuità anatomica tra miocardio atriale e ventricolare.

Circolo Coronarico
Le due arterie coronarie si riempiono in diastole perché in sistole il cuore è contratto, e questo non
rappresenta una situazione ideale.
Le arterie coronarie originano dall’aorta ascendente in corrispondenza dei seni aortici (di Valsalva) subito al
di sopra delle semilune destra e sinistra della valvola aortica.
Le arterie coronarie e le loro ramificazioni principali decorrono poi sulla superficie esterna del cuore,
coperte dall’epicardio, accolte nei solchi coronarico ed interventricolare e, spesso, circondate da accumuli
di tessuto adiposo epicardico.
Fra le due arterie esistono anastomosi, spesso rappresentate da vasi molto sottili e perché insufficienti a
stabilire un valido circolo collaterale.
È per questo motivo che, da un punto di vista funzionale, il circolo coronarico è considerato un circolo
terminale. L’ostruzione di un ramo coronarico ha come conseguenza una necrosi del miocardio (infarto).
In base all’origine del ramo interventricolare posteriore si parla di dominanza destra (90%) o dominanza
sinistra (10%).

Arteria coronaria destra
Dopo l’origine dal seno aortico destro si va subito a collocare nella porzione anteriore del solco
atrioventricolare, tra auricola destra e faccia sternocostale del ventricolo destro. Dopo aver circondato il
margine acuto, continua il suo decorso nel solco atrio ventricolare della faccia diaframmatica fino ad
arrivare alla crux cordis. A questo punto in caso di dominanza destra cede il ramo interventricolare
posteriore. Questo decorre lungo il solco interventricolare posteriore cedendo rami per le porzioni limitrofe
dei due ventricoli ed anche rami che si approfondano nel setto interventricolare.
- Arteria infundibolare. Si distribuisce alla faccia sternocostale del ventricolo destro ed in particolare
al cono polmonare.
- Rami atriali. In numero di due o tre si distribuiscono alla parete dell’atrio destro. Di questi il primo
risale fino nei pressi dello sbocco della vena cava superiore e con il nome di arteria del nodo
senoatriale nel 55% dei casi si distribuisce a tale formazione.

Arteria coronaria sinistra
Dopo l’origina dal seno aortico sinistro si dirige obliquamente in basso e a sinistra coperta dal tratto iniziale
del tronco polmonare. Dopo 1 solo cm, appena raggiunto il solco coronario a livello del margine
dell’auricola sinistra si divide nei due rami terminali:
- Ramo interventricolare anteriore (RIVA). Discende, accolto nel solco interventricolare anteriore,
fino ad oltrepassare il margine acuto alla destra della punta. Cede diversi rami per la
vascolarizzazione del ventricolo sinistro (diagonali) e rami perforanti per i 2/3 anteriori del setto
interventricolare.
- Arteria circonflessa. È il nome che prende la coronaria sinistra dopo aver ceduto il RIVA; continua a
decorrere nel solco coronario fino ad oltrepassare il margine ottuso portandosi nella faccia
diaframmatica per fermarsi prima di giungere alla crux cordis. Nel caso di dominanza sinistra (10%)
raggiunge la crux cordis e cede il ramo interventricolare posteriore.
- Nel 45% dei casi cede l’arteriola per il nodo senoatriale.

Ritorno Venoso
Le vene seguono in generale a ritrovo il decorso dei principali rami arteriosi, possiamo distinguere:

Seno coronario
È il principale punto di raccolta dei sistemi venosi di raccolta del sangue refluo dalla circolazione coronarica.

101

È un grosso e breve vaso venoso situato sulla faccia diaframmatica, accolto nella parte sinistra del solco
atrioventricolare, insieme all’arteria circonflessa. Si apre nell’atrio sinistro in vicinanza dello sbocco della
vena cava inferiore, il suo orifizio e fornito di una piega valvolare, la valvola di Tebesio.
Grande vena cardiaca. Risale nel solco interventricolare anteriore, insieme al RIVA della coronaria sinistra.

Grande circolo
Aorta ascendente
Nasce alla base del ventricolo sinistro, all'altezza del margine inferiore della 3° cartilagine costale. Subito al
di sopra della sua origine sono presenti i seni di Valsalva, in corrispondenza dei quali si apprezza un
aumento di calibro del vaso, il bulbo aortico. A quest'altezza rilascia subito i suoi unici due rami collaterali:
le arterie coronarie di destra e sinistra.
A livello della sua origine si ritrova abbracciata dal margine sinistro dell’auricola di destra e si ritrova a
sinistra della vena cava superiore e alla destra del tronco polmonare, che nel tratto iniziale è più anteriore
rispetto ad essa. Risale in mezzo a questi due vasi, trovandosi poi anteriore rispetto all’arteria polmonare di
destra ed al bronco principale di destra. Posteriormente all’aorta si ritrova il seno trasverso del pericardio,
che la separa dalla vena cava superiore e dalle vene polmonari.
L’aorta ascendente risulta inoltre ricoperta dal pericardio fibroso, che si va a fondere con la sua avventizia.
Ha un decorso lievemente in avanti e verso destra e termina a livello della 2° articolazione sternocostale.

Arco dell’aorta
Fa seguito all'aorta ascendente e ,cominciando circa a livello della 2° articolazione sternocostale, si porta
indietro e verso sinistra andando a scavalcare il bronco di sinistra, giungendo sul lato sinistro del corpo di
T4, dove continua nell'aorta discendente, in corrispondenza del punto di inserzione del legamento arterioso
di Botallo. Nel suo decorso è incrociata al davanti e sulla sinistra dal nervo vago di sinistra, che cede a
questo livello il nervo laringeo ricorrente, che circonderà ad ansa l’arco aortico, stando a sinistra del
legamento arterioso, e risalirà sul lato destro dell’arco stesso. Sempre a destra e posteriormente viene
anche in contatto con il tratto terminale della trachea toracica, ed inoltre anche con esofago, dotto toracico
e colonna vertebrale.
Rami collaterali Superiormente, dall’avanti all’indietro
Arteria anonima, Arteria carotide comune di sinistra, Arteria succlavia.

Arteria anonima o Tronco arterioso brachiocefalico
È il primo ramo che cede l'arco dell'aorta, nonché quello di dimensioni maggiori.
Si dirige obliquamente in alto e a destra incrociando dal davanti la trachea e dal di dietro il tronco venoso
brachiocefalico di sinistra, restando sulla sinistra del tronco venoso brachiocefalico di destra. Termina a
livello del margine superiore dell’articolazione sternoclavicolare destra, dove si divide nella carotide
comune e nella succlavia di destra.

Arteria carotide comune
Le due arterie carotidi comuni sono i principali vasi arteriosi per l'irrorazione della testa e del collo.
L'arteria carotide comune destra origina dal tronco brachiocefalico arterioso a livello dell' articolazione
sternoclavicolare destra.
L'arteria carotide comune sinistra ha origine direttamente dall'arco dell'aorta, e nel suo tratto toracico
risale fino all'articolazione sternoclavicolare sinistra incrociando dal dietro il tronco venoso brachiocefalico
di sinistra e posteriormente la trachea, trovandosi medialmente alla succlavia.
Le due carotidi comuni a livello del collo presentano decorso uguale. Risalgono nel collo, divergendo dalle
articolazioni sternoclavicolari, fino all'altezza del margine superiore della cartilagine tiroidea della laringe,
dove terminano dividendosi ciascuna in un'arteria carotide esterna ed in un'arteria carotide interna.
Ogni arteria carotide comune presenta, alla sua estremità superiore, nei pressi della biforcazione, una
dilatazione, il seno carotideo.
Alla base del collo le due carotidi comuni sono separate da uno spazio stretto nel quale è localizzata la
102

trachea. Ai livelli superiori questo spazio aumenta ed è occupato dalla tiroide, dalla laringe e dalla faringe,
tutte strutture con cui le carotidi prendono rapporto medialmente.
Lateralmente le carotidi comuni prendono invece rapporto con le due vene giugulari interne di destra e di
sinistra, superiormente le si porta anteriormente e posterolateralmente ritroviamo invece il nervo vago,
interposto tra vena ed arteria. Queste 3 strutture formano insieme il fascio vascolonervoso del collo,
ricoperto da una guaina connettivale comune, la guaina carotidea, che è in continuità con la fascia cervicale
media.
Posteriormente l'arteria entra in rapporto con i processi trasversi delle vertebre cervicali. Il tubercolo anteriore o
carotideo del processo trasverso della 6° vertebra cervicale è un punto di repere per la carotide comune.

Arteria carotide esterna
Origina dall'arteria carotide comune all'altezza del margine superiore della cartilagine tiroidea, a livello del
disco interposto tra C3 e C4.
Si dirige in alto per dividersi nei suoi rami terminali circa 4 cm superiormente all'angolo della mandibola.
Alla sua origina l’arteria carotide esterna si trova nel triangolo carotideo, anteriormente e medialmente
rispetto all’arteria carotide interna; più in alto, dopo aver abbandonato il triangolo carotideo, la carotide
esterna si sposta lateralmente all’arteria carotide interna.
Rami Collaterali In ordine dal basso all’alto
Anteriormente: Arteria tiroidea superiore; Arteria linguale; Arteria facciale.
Posteriormente: Arteria occipitale; Arteria auricolare posteriore.
Medialmente: Arteria faringea ascendente.
Rami Terminali
Arteria mascellare interna e Arteria temporale superficiale.
Territorio di distribuzione. Irrora il collo, la faccia e le pareti del cranio.

Arteria carotide interna
Anch'essa nasce dalla carotide comune all'altezza del margine superiore della cartilagine tiroidea della
laringe.
Decorre in alto e indietro trovandosi nel collo prima posteriormente e lateralmente all’arteria carotide
esterne e poi medialmente a questa. Nel suo decorso è inoltre accompagnata dalla vena giugulare interna,
che le si pone posterolateralmente. Raggiunge infine l'orifizio esterno del canale carotideo dell'osso
temporale, che decorre facendo una piega ad S ed esce fuori dal foro carotico esterno a livello di apice della
piramide. Decorre poi sopra la fibrocartilagine che oblitera il foro lacero e ripiega verso l’alto per decorrere
nel solco carotideo sulle facce laterali del corpo dello sfenoide. Gli unici rami collaterali sono emessi nel
canale carotico e nella cavità cranica. In quest’ultima cede solamente l’arteria oftalmica.
Territorio di distribuzione: è costituito dall'encefalo e dalle formazioni intracraniche, dalla cavità orbitaria e
dalle cavità nasali.

Arteria succlavia
Il suo decorso può essere suddiviso in 3 tratti: prescalenico, retroscalenico o postscalenico in base che si trovi
medialmente, posteriormente o lateralmente al muscolo scaleno anteriore.

A destra nasce dall'arteria anonima, a livello dell’articolazione sternoclavicolare destra, a sinistra
rappresenta invece il collaterale più posteriore dell’arco dell’aorta.
A sinistra l’arteria succlavia avrà quindi un tratto toracico, durante il quale si trova posterolateralmente
all’arteria carotide comune di sinistra e si porta dietro al tronco venoso brachiocefalico di sinistra.
Lateralmente si trova in contatto con la pleura mediastinica del polmone di sinistra e medialmente con la
trachea e l’esofago.
Da questo punto il decorso delle due arterie succlavie è in comune.

Superata l’apertura superiore del torace l’arteria succlavia si dirige lateralmente, trovandosi
posteriormente al tronco venoso brachiocefalico. Tra le due strutture passeranno lateralmente il nervo
frenico e medialmente in nervo vago. A sinistra il nervo vago cede il nervo laringeo ricorrente di sinistra, che
circonda ad ansa l’arteria succlavia di sinistra per poi risalire verticalmente nel collo.

103

Passerà al di sopra dell’apice polmonare, sul quale lascia un’impronta, e si porta poi sulla faccia superiore
della prima costa, sulla quale lascia un solco, e incrocia dal dietro il muscolo scaleno anteriore, che la separa
anteriormente dalla vena succlavia, e dal davanti i muscoli scaleno medio e posteriore.
In questo tratto retroscalenico superiormente ritroviamo le radici del plesso brachiale.

Continuando nel suo decorso prenderà rapporto anteriormente direttamente con la vena succlavia, e
anche con il muscolo succlavio, che separerà i due vasi dalla clavicola. In questo ultimo tratto ritroviamo
posteriormente i rami del plesso brachiale.
A partire dal margine laterale della prima costa cambia nome in arteria ascellare.
Rami collaterali: Arteria vertebrale, Arteria toracica interna, Tronco tireocervicale, Tronco costocervicale e
Arteria trasversa del collo.

Arteria vertebrale
Origina dalla parete superiore e posteriore del tratto retroscalenico dell’arteria succlavia.
Si dirige in alto, indietro e lateralmente e passa attraverso i fori trasversari delle vertebre cervicali dalla 6°
all’atlante. Uscita dal foto trasversario dell’atlante piega medialmente e posteriormente e perfora la
membrana atlantoccipitale posteriore e la dura madre, addentrandosi nella cavità cranica passando dal
grande foro occipitale. Terminerà unendosi con l’arteria vertebrale controlaterale per formare l’arteria
basilare.
Rami collaterali: cede arterie spinali che entrano nel canale vertebrale attraverso i fori intervertebrali e
irrorano il tratto cervicale del midollo spinale.

Arteria toracica interna (o mammaria interna)
Nasce dalla tratto prescalenico dell’arteria succlavia e discende. Nel suo tratto iniziale si trova
posteriormente alla vena brachiocefalica e all’estremità sternale della clavicola e nel suo ingresso in torace
viene incrociata dal dietro ed in senso lateromediale dal nervo frenico. Successivamente decorrerà,
accompagnata da due vene satelliti, posteriormente all’estremità sternale delle prime sei cartilagini costali
per terminare al 6° spazio intercostale cedendo i suoi rami terminali.
Rami collaterali:
- Arteria Pericardiofrenica. Ha un decorso discendente, con il nervo frenico e una vena satellite, al
davanti dell’ilo polmonare tra pleura e pericardio fino al diaframma. Vascolarizza pleura, pericardio
e parte anteriore del diaframma.
- Rami intercostali anteriori. Si distribuiscono in numero di due per ciascuno dei primi 6 spazi
intercostali; decorrono uno lungo il margine inferiore della costa soprastante e uno lungo il margine
superiore della costa sottostante. Si anastomizzano con le arterie intercostali posteriori.
Vascolarizzano i muscoli pettorali e intercostali, la mammella e la cute.
- Rami perforanti. Con i corrispondenti rami cutanei anteriori dei nervi intercostali attraversano
insieme i primi 5-6 spazi intercostali. Vascolarizzano la cute e il muscolo grande pettorale.
Rami terminali:
- Arteria muscolofrenica. Cede rami intercostali simili a quelli ceduti dalla toracica interna e va a
vascolarizzare addome e diaframma.
- Arteria epigastrica superiore. Si anastomizza con l’arteria epigastrica inferiore, ramo dell’iliaca
esterna, creando una connessione tra il sistema dell’arteria succlavia e quello dell’arteria iliaca
esterna.

Tronco tireocervicale
Origina dalla parete anteriore del tratto prescalenico dell’arteria succlavia.
È un’arteria breve e grossa e si ramifica nelle arterie tiroidea inferiore, sovrascapolare e cervicale
superficiale.
- Arteria tiroidea inferiore. Si porta in alto e piega medialmente a livello della cartilagine cricoide.
Termina raggiungendo il lobo laterale della tiroide. Tra le sue collaterali ritroviamo l’arteria laringea
inferiore (vedi laringe).
- Arteria sovrascapolare. Si dirige in basso e lateralmente, passando dietro alla clavicola per
raggiungere il margine superiore della scapola. Superato questo margine entra nella fossa
sovraspinata insieme al nervo sovrascapolare, dove discende a contatto con l’osso per portarsi
infine nella fossa infraspinata. Qui si anastomizza con l’arteria circonflessa della scapola.
104

-

Arteria cervicale superficiale. Origina ad un livello più alto della sovrascapolare e si porta
lateralmente impegnandosi sotto al muscolo trapezio, al quale principalmente si distribuisce.

Tronco costocervicale
Origina a sinistra dal tratto prescalenico e a destra dal tratto retroscalenico.
Si dirige in alto e indietro formando un arco sopra alla cupola pleurica; arriva così fino al collo della 1° costa
dove si divide nelle arterie intercostale suprema e cervicale profonda.
- Arteria intercostale suprema. Fornisce la 1° arteria intercostale posteriore e termina come 2°
arteria intercostale posteriore.
- Arteria cervicale profonda. Arriva alla nuca e si anastomizza con arteria vertebrale e occipitale.

Arteria trasversa del collo
Nasce dal tratto postscalenico e si porta fino all’angolo superiore della scapola, dove si divide in un ramo
ascendente che risale nella nuca ed in un ramo discendente, detto anche arteria dorsale della scapola, che
vascolarizza muscoli di spalla e dorso percorrendo il margine mediale della scapola assieme al nervo dorsale
della scapola.

Arteria ascellare
Vedi la vascolarizzazione dell’arto superiore.

Aorta toracica
È situata nel mediastino posteriore. È il tratto di aorta discendente che fa seguito all’arco dell’aorta e si
estende dal margine inferiore di T4 fino allo iato aortico del diaframma, a livello del margine inferiore di
T12, da dove prosegue come aorta addominale. Scende addossata alla colonna vertebrale, rispetto alla
quale giace a sinistra nel suo primo tratto e si porta poi anteriormente. Nel suo decorso è posteriore
all’esofago; quest’ultimo si troverà in alto a destra dell’aorta e nel suo decorso la incrocia portandosi
dapprima in avanti e poi anteriormente a sinistra.
Alla sua destra ritroviamo la vena azygos ed il dotto toracico e posteriormente la vena emiazygos.
A sinistra prende rapporti con pleura e polmone di sinistra, sul quale lascia un solco nella faccia
mediastinica.
Rami collaterali. Si possono dividere in rami viscerali per gli organi del torace e rami parietali per le pareti
toraciche e per il midollo spinale.

Arterie bronchiali Viscerali
Rappresentano i vasi del circolo trofico del polmone. Sono presenti in numero di 2 a sinistra e 1 a destra.
Tutte decorrono posteriormente al bronco, suddividendosi ripetutamente insieme alle diramazioni
bronchiali. Vascolarizzano l’albero bronchiale, il connettivo interstiziale, la parete dei vasi polmonari, la
pleura viscerale, i linfonodi broncopolmonari, dando anche rami all’esofago e al pericardio

Arterie esofagee Viscerali
Sono quattro o cinque piccoli vasi che originano dalla parete anteriore dell’aorta e si distribuiscono alla
parete dell’esofago, formando una catena vascolare che si anastomizza in alto con i rami esofagei
dell’arteria tiroidea inferiore ed in basso con i rami ascendenti dell’arteria frenica inferiore di sinistra e
gastrica di sinistra.

Arterie intercostali posteriori Parietali
Originano dalla faccia posteriore dell’aorta toracica con disposizione segmentaria. Nove o dieci per lato, si
distribuiscono ai nove-dieci spazi intercostali inferiori (ai primi due spazi provvede l’arteria intercostale
suprema, dal tronco costocervicale della succlavia), costeggiando il margine inferiore delle coste ed
anastomizzandosi con le intercostali anteriori.
Dapprima l’arteria scorre tra la pleura parietale e la fascia endotoracica poi, all’altezza dell’angolo costale,
passa tra i muscoli intercostali interno ed esterno. Ogni arteria è accompagnata da una vena in alto e da un
nervo intercostale più in basso e forma quindi un fascio vascolonervoso.

Arterie sottocostali Parietali
Corrispondono all’ultimo paio di rami dell’aorta toracica e decorrono sotto la 12° costa, insieme con il
nervo sottocostale. Quella di destra passa posteriormente al dotto toracico e alla vena azygos, quella di
105

sinistra alla vena emiazygos

Aorta addominale
È il secondo tratto dell’aorta discendente, inizia a livello dello iato aortico del diaframma, a livello del
margine inferiore di T12 e discende al davanti della colonna vertebrale, lievemente a sinistra del piano
mediano, fino a L4, dove si divide nelle due arterie iliache comuni di destra e di sinistra e prosegue in basso
con l’arteria sacrale mediana.
Vascolarizza qualsiasi cosa sotto al diaframma.
Rami collaterali
- Tronco celiaco. È un grosso ramo ventrale, che nasce ad angolo retto della faccia anteriore
dell’aorta addominale, subito al di sotto dell’orifizio aortico del diaframma. (l’arteria lienale deriva
da qui)
- Arteria mesenterica superiore. Nasce 1 cm circa sotto il tronco celiaco.
- Arterie lombari. Sono 4 per ciascun lato, in serie metamerica in continuazione di quella delle
arterie intercostali posteriori. Nascono dalla faccia posteriore dell’aorta, a livello dei corpi delle
prime quattro vertebre lombari. Decorrono lateralmente e indietro, per raggiungere l’intervallo tra
i processi costiformi delle vertebre lombari.

Arteria sacrale mediana
È un piccolo ramo impari che nasce dalla parete posteriore dell’aorta, sopra alla sua biforcazione e
discende, seguendo la linea mediana, davanti a L4 e L5, al sacro e al coccige, dove si arresta.

Arteria iliaca comune
Nasce a livello di L4 e discende divergendo, fino all’articolazione sacroiliaca, dove termina dividendosi in
arteria iliaca esterna ed interna

Arteria iliaca interna
Provvede all’irrorazione dei visceri e pareti della pelvi, del perineo, e della regione glutea.

Arteria iliaca esterna
Vedi arto inferiore.

106

RITORNO VENOSO
Vena cava superiore
Raccoglie il sangue venoso refluo dai territori della porzione sopradiaframmatica del corpo a eccezione di
quello cardiaco. È lunga circa 7 cm e si forma per la confluenza dei due tronchi venosi brachiocefalici di
destra e di sinistra (che si formano per la confluenza della vena giugulare interna e della vena succlavia),
dietro al alla 1° articolazione condrocostale destra.
L’unico altro affluente consiste nella vena azygos, che confluisce nella vena cava superiore posteriormente.
Decorre quasi verticalmente, alla destra dell’aorta ascendente e lasciando un solco sulla faccia mediastinica
del polmone di destra per terminare in basso nella parete posterosuperiore dell’atrio destro del cuore.
La sua metà inferiore è contenuta nel pericardio.
Anteriormente ha rapporto con il timo, posteriormente con bronco principale di destra, arteria polmonare destra,
vena polmonare superiore di destra.

Vena Cava Inferiore
La vena cava inferiore si forma dall’unione delle due vene iliache comuni a livello di L5, sulla destra della
linea mediana e posteriormente alla porzione prossimale della vena iliaca comune destra. Ascende
verticalmente a destra della colonna vertebrale, attraverserà il centro tendineo del diaframma a livello di
T8 e, giunta nel torace ha un tratto molto breve in cui curva medialmente per aprirsi nella parte inferiore e
posteriore dell’atrio destro del cuore. A tale livello è presente nel suo contorno anteriore sinistro la valvola
di Eustachio.
La vena cava inferiore convoglia all’atrio destro del cuore il sangue proveniente da tutte le regioni del corpo
poste sotto il diaframma. Il territorio di sua competenza corrisponde a quello di distribuzione dell’aorta
addominale; tuttavia a livello addominale la simmetria tra i due grossi vasi è interrotta dalla presenza del
sistema della vena porta. Infatti, il sangue refluo proveniente da tutti gli organi addominali dell’apparato
digerente e dalla milza viene convogliato in un unico tronco, la vena porta, che raggiunge il fegato,
ramificandosi al suo interno. Dopo aver attraversato i sinusoidi epatici, il sangue venoso refluo da questi
organi giunge per mezzo delle vene sopraepatiche, nella vena cava inferiore, poco sotto al diaframma.

Sistema delle vene azygos
Vena Azygos
La vena azygos è una vena impari che rappresenta il principale sistema di raccoglimento del sangue refluo
nel torace (e ne riceve anche dal midollo spinale e da alcune strutture del mediastino posteriore).
La sua origine è molto variabile!!!
Origina nella cavità addominale, sotto al diaframma, come continuazione diretta della vena lombare
ascendente destra (data dalle anastomosi delle vene lombari superiori).
La vena azygos (ed anche la vena emiazygos) in quanto tale la si considera iniziare nel punto in cui vi è la
confluenza nella vena lombare ascendente, subito sotto al diaframma, di una vena azygos-lombare, che è
però incostante, che a destra origina direttamente dalla parete posteriore della vena cava inferiore.
Nonostante la sua origine variabile entrerà poi nella cavità toracica passando tra i pilastri mediale destro e
intermedio del diaframma (anche questo passaggio risulta variabile). Nel mediastino posteriore decorrerà
alla destra dei corpi vertebrali, davanti alle arterie intercostali destre, a destra dell’aorta e del dotto
toracico, dietro all’esofago e alla sinistra di pleura e faccia mediastinica del polmone destro, sul quale lascia
un solco.
A livello di T4 si dirige in avanti e scavalca a cavaliere il bronco principale destro, descrivendo un arco a
concavità inferiore, per raggiungere la parete posteriore della vena cava superiore, al limite tra le sue
porzioni extra- e intrapericardica. È lunga 20-25 cm.
Rami affluenti: Vene intercostali posteriori e intercostale superiore destra, vena emiazygos, vena emiazygos
accessoria più diversi rami viscerali.

107

Vena emiazygos
La vena emiazygos ha lo stesso decorso della vena azygos, ma sulla sinistra. Ha origine come continuazione
della vena lombare ascendente sinistra.
La vena azygos-lombare a sinistra si staccherà dalla parete posteriore della vena renale sinistra.

Salirà poi anch’essa tra pilastro mediale e intermedio del diaframma e salirà poi avanti alla colonna
vertebrale (dietro all’aorta toracica) fino a T8, dove incrocia la colonna vertebrale dietro l’aorta toracica,
l’esofago e il condotto toracico per terminare nella vena azygos. e risale nel mediastino posteriore passando
davanti alle arterie intercostali sinistre e dietro all’aorta toracica.
Sono sue affluenti le tre vene intercostali posteriori inferiori e alcuni rami viscerali.

Vena emiazygos accessoria
La vena emiazygos accessoria discende sul lato sinistro della colonna vertebrale e riceve le vene dal 4° all’8°
spazio intercostale dal lato sinistro. Incrocia il corpo di T7 e può o sboccare direttamente nella vena azygos
o confluire prima nella vena emiazygos per gettarsi poi con un unico ramo anastomotico nella vena azygos.
Le vene lombari ascendenti sono il risultato di anastomosi longitudinali che uniscono le vene lombari sia a destra che a
sinistra. Sia a destra che a sinistra contraggono anastomosi con la vena sottocostale prima di continuarsi nell’azygos.

Il sistema azygos costituisce un’anastomosi tra la vena cava superiore, nella quale l’azygos confluisce, e la
vena cava inferiore, visto che le vene lombari superiori che hanno come ramo anastomotico le vene
lombari ascendenti di destra e sinistra confluiscono proprio nella vena cava inferiore.

Sistema delle vene giugulari Cenni
Vena giugulare interna
La vena giugulare interna raccoglie il sangue refluo dall’interno della cavità cranica e dalle meningi.
Nel dettaglio accoglie sangue refluo dal cranio, dalla dura madre encefalica, dall’encefalo, dagli organi della vista e
dell’udito, da strutture della faccia e delle regioni profonde del collo.

Origina a livello del forame giugulare e alla sua origine presenta una dilatazione, il bulbo superiore della
vena giugulare, localizzato nella fossa giugulare dell’osso temporale.
Essa scende poi nel collo, lungo la parete laterale della faringe, dapprima posteriormente all’arteria carotide
interna e poi lateralmente all’arteria carotide comune.
Posteriormente all’estremità sternale della clavicola si unisce con la vena succlavia per formare il tronco
venoso brachiocefalico.
Anche in corrispondenza della sua estremità inferiore tale vena presenta una dilatazione (bulbo inferiore della vena
giugulare) spesso più sviluppata a destra.

Insieme ad arteria carotide comune e a nervo vago forma il fascio vascolonervoso del collo.

Vena giugulare esterna
La vena giugulare esterna origina a livello dell’angolo della mandibola e discende nella parete laterale del
collo approfondandosi in un punto circa a metà della clavicola per sboccare poi nella vena succlavia, a breve
distanza dalla confluenza di questa con la vena giugulare interna. Dietro al ramo della mandibola vi è
un’anastomosi tra vena giugulare interna ed esterna.
Ha come affluente la vena giugulare anteriore. Le 2 giugulari anteriori controlaterali si anastomizzano
mediante un tronco impari e trasversale che passa sotto alla ghiandola tiroide, talvolta detto arco venoso
del giugulo.

108

Circolazione fetale
Il circolo polmonare non è attivo. Da un punto di vista anatomico dobbiamo considerare che nel cuore lo
sbocco della vena cava superiore è in asse con l'orifizio atrioventricolare destro, mentre lo sbocco della
vena cava inferiore è in asse con il forame ovale (che mette in comunicazione atrio destro e sinistro).
A partire dal ventricolo sinistro si ha normalmente l'aorta ascendente, e quindi arco dell’aorta ed aorta
discendente. Questa si dividerà nelle arterie iliache comuni e si avrà successivamente che dalle arterie
iliache interne si dipartono 2 arterie ombelicali, che vanno nella placenta. A questo punto avviene
l'ossigenazione del sangue, che viene poi riportato da una vena ombelicale (prima erano 2) che, tramite un
condotto venoso di collegamento, salta il fegato e si immette nella vena cava inferiore. Quest'ultima quindi,
che porta sangue venoso dagli arti inferiori e dalla regione sottodiaframmatica, riceverà sangue ossigenato.
Questo sangue sarà portato ad atrio destro ma arriverà subito all’atrio sinistro, visto che lo sbocco della
vena cava inferiore è in asse con il forame ovale. Dall’atrio sinistro passerà al ventricolo sinistro e sarà
quindi pompato in aorta. Nell'atrio destro vi è lo sbocco della vena cava superiore, che è in asse con
l’orifizio atrioventricolare destro e fluirà nel ventricolo destro. Da quest’ultimo partono le arterie
polmonari. Visto che i polmoni sono ipotrofici però non porteranno molto sangue a questi ma piuttosto
sarà portato, attraverso al dotto arterioso di Botallo che si diparte dall’arteria polmonare sinistra fino
all’arco dell’aorta. Dopo questa confluenza quindi nell’aorta scorrerà sangue in generale ben meno
ossigenato rispetto a quanto ne scorreva in aorta ascendente e veniva quindi portato alle regione
sopradiaframmatiche. Si avrà come conseguenza che gli arti superiori e le regioni sopradiaframmatiche in
generali saranno più sviluppate, perché più ossigenate.
Al primo atto respiratorio si attiva il circolo polmonare, l'atrio sinistro riceverà quindi un apporto
significativamente maggiore di sangue dalle 4 vene polmonari, e al suo interno vi sarà una pressione
maggiore. Al contempo tagliando il cordone ombelicale e quindi la vena ombelicale la pressione nell’atrio
destro risulterà inferiore. Il regime pressorio sarà quindi invertito ed il sangue, che vuole andare in
direzione inversa, sbatterà sui due septum primum e secundum, fino a farli chiudere.
Diverse strutture, non essendo più attraversate da sangue, si atrofizzeranno e diverranno legamenti.
- Il dotto arterioso di Botallo diventa legamento arterioso di Botallo.
- Le arterie ombelicali diventano legamenti ombelicali laterali.
- La vena ombelicale diventa legamento rotondo del fegato.
- Il dotto venoso diventa il legamento venoso.

109

SISTEMA LINFATICO
Il sistema linfatico è costituito da organi linfoidi centrali (il midollo osseo, sito all’interno dei canali
midollari delle ossa lunghe e nella diploe delle ossa piatte; il timo, organo linfoepiteliale mediastinico
anteriore; il fegato fetale), deputati alla produzione e alla maturazione delle cellule linfoidi (tutti i linfociti
originano a livello midollare; i linfociti B completano la loro maturazione in questa sede, mentre i linfociti T
divengono immunocompetenti nel timo), e da organi linfoidi periferici, che vengono colonizzati dalle
stesse cellule linfoidi in una fase maturativa successiva e che costituiscono la sede elettiva in cui si esplica la
risposta immunitaria acquisita. Fanno parte degli organi linfoidi periferici: la milza, i linfonodi e il tessuto
linfoide associato alle mucose (costituito dai noduli linfoidi intestinali, dalle placche del Peyer,
dall’appendice vermiforme, dalle tonsille del palato e del faringe e dagli aggregati linfoidi di cute e bronchi).
Le principali funzioni a cui assolve sono le seguenti:
• funzione immunologica: produzione e maturazione delle cellule effettrici dell’immunità acquisita,
favorendone l’espansione e la selezione clonale (organi linfoidi centrali), l’incontro con l’antigene
(linfonodi), la maturazione terminale (interazioni B e T linfocitarie, produzione di immunoglobuline,
genesi delle cellule della memoria);
• funzione antiedemigena: drenaggio nel sistema venoso del liquido filtrato a livello capillare,
mantenendo pertanto un adeguato volume del fluido extracellulare ed evitando la formazione
dell’edema;
• funzione di trasporto dei grassi assorbiti a livello intestinale, con immissione degli stessi nella
circolazione generale, evitando il circolo portale.

Circolo linfatico
Il circolo linfatico inizia a fondo cieco dagli spazi intercellulari dei tessuti. La composizione chimica della linfa
varia a seconda dei tessuti e degli organi in cui si forma (ad esempio la linfa che si forma durante la digestione
contiene un ricco contenuto di sostanze grasse, ed è differente dalla linfa che si forma a digiuno)

La linfa si forma a livello dei capillari (versante arterioso), dalle cui pareti trasuda il plasma per effetto della
pressione arteriosa e si diffonde nei piccoli spazi fra le cellule. In questo liquido interno avvengono gli
scambi di sostanze (cessione di sostanze nutritive e raccolta di sostanze di rifiuto) che raggiungeranno la
circolazione sanguigna in 2 modi:
1) Una parte viene riassorbita dai capillari (versante venoso) per effetto della pressione osmotica proteica
(ovvero le proteine all’interno dei capillari) e rientra nel circolo sanguigno (ritorno venoso)
2) Un'altra parte viene raccolta invece da capillari linfatici le cui estremità a fondo cieco assorbono il liquido
direttamente negli spazi interstiziali esistenti fra i capillari sanguigni e le cellule.
Da una fitta rete di capillari linfatici si passerà a vasi di calibro maggiore, che nel loro decorso incontreranno
diversi linfonodi in cui la linfa viene filtrata e purificata, nonché rifornita di elementi corpuscolati (diviene la
linfa propriamente detta). Il circolo linfatico terminerà riportando la linfa al sistema venoso.
Le cellule dell'endotelio dei capillari linfatici hanno una forma molto particolare: hanno le estremità che
vanno a sovrapporsi formando una sorta di meccanismo a valvola che permette al liquido interstiziale
l'entrata ma non l'uscita.
In caso di digiuno si ha un edema nell'addome particolarmente evidente poiché il mancato apporto proteico riduce la
pressione oncotica e la pressione idrostatica spinge fuori il liquido interstiziale; il sistema linfatico non è sufficiente a
drenare tutto e si accumulerà liquido interstiziale -> EDEMA.
In caso di ostruzione del drenaggio linfatico nell'arto inferiore dovuta ad alcune parassitosi si può andare incontro
anche qui ad edemi -> elefantiasi.

Manca un organo propulsore: il flusso della linfa è assicurato dalle differenze pressorie che si instaurano tra
il letto circolatorio capillare e i grossi vasi venosi, di cui il sistema stesso è tributario.
Si riscontrano pressioni via via decrescenti man mano che si passa dall’interstizio, a capillari linfatici, a linfatici di
dimensioni maggiori, alle grosse vene del circolo sanguino.

110

Dai collettori linfatici, per confluenza (e con progressivo aumento di calibro degli stessi), si formano i
tronchi principali del sistema linfatico: il dotto toracico, impari e mediano, e i tronchi linfatici giugulare,
succlavio e bronco-mediastinico, pari. Il dotto toracico, che origina dai due tronchi linfatici addominali e dal
tronco linfatico intestinale, drena la linfa dagli spazi sottodiaframmatici e dalla metà sinistra del torace; i
tronchi linfatici giugulari la convogliano dalle corrispondenti metà della testa e del collo; i succlavi dall’arto
superiore omolaterale e in parte dalla parete toracica; i bronco-mediastinici dai visceri toracici, dalla parete
del torace, dal diaframma. Il dotto toracico ha il suo sbocco a livello della vena giugulare sinistra; i tronchi
giugulari, succlavi e bronco-mediastinici confluiscono l’uno nell’altro (formando a destra il tronco linfatico
destro), e quindi nelle due vene anonime.

Dotto toracico
È il maggior tronco linfatico dell’organismo e rappresenta la via principale di scarico della linfa nel sistema
venoso. Drena infatti la linfa di tutta la regione sottodiaframmatica e le metà destre di torace, collo e testa
e anche l’arto superiore di destra.
Origina nell’addome, di norma a livello di L2, ma talvolta più in alto, a seconda delle modalità di confluenza
delle sue radici che sono i tronchi linfatici lombari destro e sinistro e il tronco linfatico intestinale.
Al suo inizio può presentare a una dilatazione ampollare detta cisterna del chilo o di Pecquet (così detta per
l’alta concentrazione di lipidi ed il relativo colore biancastro), che manca quando il dotto ha origine alta, a livello
delle ultime vertebre toraciche.
Nell’addome è posto anteriormente alle prime vertebre lombari e alle ultime vertebre toraciche,
posteriormente all’aorta e medialmente al pilastro mediale destro del diaframma.
Passa nel torace attraverso lo iato aortico del muscolo diaframma. Nel mediastino posteriore decorre
dapprima al davanti dei corpi vertebrali tra l’aorta a sinistra e la vena azygos a destra e posteriormente
all’esofago. Quindi si fa gradatamente obliquo verso l’alto e a sinistra e contrae rapporto anteriormente
con l’ilo del polmone sinistro, con la parete posteriore dell’aorta, con l’origine dell’arteria succlavia sinistra;
lateralmente con la pleura mediastinica; medialmente con l’esofago.
Alla base del collo s’inflette in avanti e verso sinistra passando ad arco sopra la cupola pleurica sinistra e
superiormente all’arteria succlavia fino a raggiungere a sinistra l’angolo di una confluenza della vena
giugulare interna sinistra con la vena succlavia sinistra.

Dotto linfatico destro
Il dotto linfatico destro può formarsi destra, per confluenza, nella regione sopraclavicolare, dei tronchi
linfatici giugulae e succlavio e talvolta del tronco mediastinico. È breve e sbocca a destra alla confluenza
della vena giugulare interna di destra con la vena succlavia destra.
Drena la linfa delle metà destre di torace, collo e testa ed anche l’arto superiore di destra.

Stazioni linfonodali
I linfonodi sono piccoli organi ellissoidali, di dimensioni variabili da 2 a 20 mm, intercalati lungo il decorso
dei vasi linfatici. A livello di ogni singolo linfonodo penetrano uno o più vasi linfatici afferenti, che tendono a
risolversi in un unico vaso efferente. Accanto a linfonodi isolati, esistono gruppi linfonodali regionali definiti
linfocentri o stazioni linfonodali; ciascuna stazione linfonodale riceve la linfa di drenaggio da una regione
distinta, sebbene la corrispondenza topografica non venga sempre rispettata.
Si terrà in considerazione la valutazione ispettiva e palpatoria delle stazioni linfonodali superficiali, vale a
dire dei linfonodi accolti nello strato profondo del connettivo sottocutaneo, esternamente alla fascia
comune. Prenderemo in esame, in particolare, le stazioni linfonodali della testa e del collo, le stazioni
ascellari e quelle inguinali. Non fa parte di questa esercitazione lo studio delle stazioni linfonodali
profonde, dislocate internamente alla fascia comune e in prossimità dei visceri toraco-mediastinici,
addominali, pelvici, e dei vasi (come tali non palpabili o non direttamente osservabili).

111

Semeiotica linfonodale. Il primo momento consiste nell’ispezione dell’area anatomica corrispondente alla
stazione linfonodale oggetto di analisi, valutando la presenza di eventuali tumefazioni, di edemi localizzati o
generalizzati, di aree di arrossamento. Solo successivamente si passa alla palpazione. Si inizia con una
palpazione lieve, utilizzando soprattutto i polpastrelli ed imprimendo un leggero movimento rotatorio alla
punta delle dita. A livello inguinale e crurale può essere utile utilizzare la mano “a piatto”, mentre in sede
ascellare può risultare più comodo uncinare il bordo anteriore del muscolo grande dorsale (v. oltre). Una
volta identificato un linfonodo, può essere utile eseguire una palpazione più profonda, volta a valutarne la
consistenza, le dimensioni, la mobilità sui piani sottostanti (e sovrastanti), la dolorabilità. Spesso è possibile
riconoscere, all’interno di un unico conglomerato adenopatico, diversi elementi che lo costitutiscono, in
relazione a diversi aspetti di consistenza degli stessi.
Un’attenta valutazione ispettiva e palpatoria di uno o più elementi linfonodali patologici costituisce il primo
ed imprescindibile passo per determinare le caratteristiche di benignità o malignità.
Non dimenticare mai di eseguire l’ispezione del cavo orale (palato e tonsille palatine, valutandone
l’eventuale presenza di tumefazioni, arrossamenti, membrane) e, ove possibile, la palpazione di fegato e
milza.

112

Stazioni linfonodali della testa e del collo
Hanno la funzione di drenare la linfa dalle strutture superficiali situate a livello cutaneo e sottocutaneo,
dalla cavità orale (comprese le strutture linfoidi dell’anello del Waldeyer) e dagli organi profondi. In
particolare, possiamo raggruppare le stazioni linfonodali di questo distretto, in base alla posizione
anatomica e agli organi che drenano, come segue:
Sottomentonieri
sottomandibolari
Parotidei
colari

e

Retroauricolari
occipitali

e Drenaggio linfatico dalla cavità orale (denti, gengive, mucosa orale), dalle
tonsille palatine, dal labbro inferiore e dalle ghiandole salivari sottomandibolari
e sottolinguali.

pre-auri- Drenaggio linfatico dal cuoio capelluto della regione temporale, dalla guancia
omolaterale, dalle palpebre e dalla congiuntiva, dalla ghiandola parotide, dal
padiglione auricolare laterale e dal meato acustico esterno.
e Drenaggio linfatico dal cuoio capelluto temporo-occipitale omolaterale, dal
padiglione auricolare mediale e dal meato uditivo esterno.

Laterocervicali
anteriori (attorno alla vena
giugulare interna) e
profondi (attorno alle
vene giugulare anteriore ed esterna)

Drenaggio linfatico dai tessuti anteriori del collo (cute, sottocute, logge
muscolari), dalla lingua, dall’orofaringe e dal laringe, dal condotto uditivo
esterno, dalla ghiandola parotide e dalla tiroide. I linfonodi profondi, specie
nelle porzioni posteriori, consentono inoltre il drenaggio linfatico dalla parete
superiore del torace.

Sovraclaveari

Drenaggio linfatico dai visceri addominali (tratto gastroenterico), mediastinici,
e dai polmoni. I linfonodi sovraclaveari sinistri sono funzionalmente correlati
con i linfonodi addominali profondi tramite il dotto toracico (metastasi
linfonodali di neoplasie a partenza dal tratto gastroenterico); a destra, sono
tributari del dotto linfatico destro (prevalentemente espressione di lesioni
polmonari o mediastiniche).

Particolare attenzione ai linfonodi giugulo-digastrico e omojoideo.

Palpazione. Prima di eseguire la palpazione delle stazioni linfonodali di testa e collo, è bene avere in mente i
principali punti di repere anatomico: margine inferiore del corpo della mandibola, in tutta la sua estensione, dal
mento all’angolo mandibolare; muscolo sternocleidomastoideo (riconoscendone il punto di origine dal processo
mastoideo dell’osso temporale); clavicola, in tutta la sua estensione; muscolo trapezio.
La palpazione si esegue ponendosi posteriormente al paziente, che rimane seduto guardando in avanti per tutta la
manovra. La procedura va eseguita contemporaneamente a destra e a sinistra, con entrambe le mani, e in maniera
comparativa.
• Le prime stazioni da esplorare sono quelle sottomentoniere e sottomandibolari, da valutare seguendo con i
polpastrelli il decorso del margine inferiore del corpo della mandibola, dall’avanti all’indietro, fino all’angolo
mandibolare.
• A questo punto, reperito il margine anteriore dello sternocleidomastoideo, lo si segue, scendendo lungo il
collo, valutando in tal modo l’intera catena laterocervicale superficiale e in parte i linfonodi più profondi,
adiacenti al decorso della vena giugulare anteriore. I linfonodi giugulo-digastrici sono gli elementi più rostrali
di questo gruppo, e possono essere palpati nella porzione si spazio sottesa tra il gonion mandibolare e il
margine del muscolo sternocleidomastoideo.
• Arrivati alla base del collo, si palpa il margine mediale della fossa sovraclaveare, per poi risalire nelle logge
posteriori del collo, fino all’occipite.
• Al termine, delimitato idealmente il perimetro di ciascuna fossa sovraclaveare, se ne esegue la palpazione,
con particolare attenzione allo spazio compreso tra il margine posteriore della clavicola e il muscolo trapezio
(loggia degli scaleni).

113

Stazioni linfonodali ascellari
La compagine dei linfonodi ascellari si dispone all’interno del cavo ascellare seguendo, nella porzione più
rostrale, il fascio vascolonervoso dell’arto superiore, estendendosi medialmente fino ad occupare lo spazio
posteriore al muscolo piccolo pettorale, fino a raggiungere omolateralmente gli spazi infraclaveari. Tale
distretto assume una notevole importanza in quanto è responsabile del drenaggio linfatico di tutto l’arto
superiore e della ghiandola mammaria.
Linfonodi
ascellari Drenaggio linfatico dall’arto superiore omolaterale, dalla mammella e dalla
(gruppo
centrale, parete toracica superiore.
laterale e posteriore)
Linfonodi
ascellari Drenaggio linfatico dall’addome (specialmente a sinistra), dal torace
apicali (infraclaveari)
(specialmente a destra), dai polmoni e dal mediastino.
Palpazione. Il cavo ascellare è una regione anatomica principalmente delimitata da strutture muscolari; il muscolo
grande pettorale e il muscolo grande dorsale ne costituiscono rispettivamente i pilastri anteriore e posteriore; la
parete laterale è formata dai muscoli coracobrachiale, bicipite e tricipite brachiale; la parete mediale è determinata
dalla fascia ascellare (clavi-pettorale) che ricopre il muscolo dentato anteriore.
La palpazione delle stazioni linfonodali ascellari si può eseguire in almeno tre diverse maniere:
• L’esaminatore si pone posteriormente al paziente; questi tiene le braccia addotte o solo lievemente abdotte.
La palpazione viene eseguita contemporaneamente da entrambi i lati, in maniera comparativa, dapprima
seguendo i margini muscolari del grande pettorale e del grande dorsale, preferibilmente usando i polpastrelli,
quindi esplorando con la mano “a piatto” il pavimento del cavo ascellare stesso. A completamento della
palpazione, può essere utile penetrare più in profondità nel cavo ascellare, con le dita “ad uncino”, in modo
da poter apprezzare le stazioni linfonodali più apicali.
• L’esaminatore si pone di fronte al paziente, che rimane seduto o in piedi, ponendo le proprie braccia sulle
spalle del medico. La palpazione avviene nello stesso modo sopra descritto, sempre da entrambi i lati
contemporaneamente e in maniera comparativa.
• L’esaminatore si trova di fianco al paziente, che abduce completamente l’arto superiore omolaterale al cavo
ascellare oggetto di esame. Si esegue dapprima la palpazione di un cavo ascellare, passando poi
controlateralmente; in questo modo è possibile esaminare con attenzione (specialmente dal punto di vista
ispettivo) il pavimento ascellare, ricordandosi di eseguire la palpazione sempre con la mano “a piatto”,
longitudinalmente, dall’alto verso il basso.

Stazioni linfonodali inguinali
I linfonodi inguinali superficiali si dispongono attorno allo sbocco della vena grande safena nella vena
femorale; l’asse passante per quest’ultima suddivide pertanto il gruppo linfonodale di questa sede in una
compagine laterale (gruppo linfonodale della vena circonflessa iliaca superficiale, più rostrale; gruppo della
vena grande safena, più caudale) e in una mediale (gruppo della vena epigastrica superficiale, più rostrale;
gruppo della vena pudenda esterna, inferomediale).
Più schematicamente, è possibile raggruppare i linfonodi inguinali superficiali in una catena orizzontale
(costituita dai gruppi linfonodali più rostrali, precedentemente descritti), che decorre seguendo il ligamento
inguinale, e in una catena verticale, costituita dai gruppi linfonodali più caudali, a decorso longitudinale
lungo la vena grande safena.
Linfonodi orizzontali

Drenaggio linfatico dalla parete addominale, dai genitali esterni, dalla regione
glutea e perineale omolaterale.

Linfonodi verticali

Drenaggio linfatico dall’arto inferiore.

114

Palpazione. È utile avere in mente la ripartizione tra linfonodi orizzontali e linfonodi verticali. Inoltre, è importante
saper riconoscere il decorso del ligamento inguinale, dapprima palpandone le strutture ossee di origine (spina iliaca
anteriore superiore) e di inserzione (tubercolo pubico), quindi palpando il ligamento stesso lungo tutto il suo decorso,
fino all’anello esterno, sottocutaneo, del canale inguinale.
La palpazione si esegue, con la mano “a piatto”, a paziente sdraiato, seguendo il decorso del ligamento inguinale,
scendendo quindi lungo il bordo mediale della coscia.

115

ANATOMIA MICROSCOPICA
Prima di tutto bisogna capire che tipo di taglio-sezione è stata effettuata.
Dal punto di vista strutturale possiamo distinguere gli organi, come organizzazione generale, in

Organi Pieni
Possiedono sempre una capsula di rivestimento di natura connettivale, che potrà essere più o meno densa
e più o meno elastica. Normalmente da questa capsula si dipartono setti che si portano all'interno
dell'organo andando a costituire una sorta di impalcatura, chiamato stroma. Vasi e nervi si distribuiscono
all'organo pieno sempre attraverso il tessuto connettivo. All'interno di questa impalcatura andremo a
ritrovare il parenchima caratteristico dell'organo pieno, che potrà essere di vari tipi. è poi da considerare
anche la distribuzione dei vasi. Talvolta è presente un ilo dell'organo, una piccola area dove entrano ed
escono vasi e nervi tipici dell'organo (distribuzione ilare); se la distribuzione viene invece da diverse arterie
i cui rami si distribuiscono attraverso punti della superficie si parla di dipendenza capsulare.

Organi Cavi
Sono caratterizzati da una parete che delimita un lume: si va a distinguere una parete costituita da diverse
tonache che si sovrappongono. Possiamo considerare sia i visceri che i vasi.

Visceri
-Tonaca Mucosa: è sempre costituita da un epitelio di rivestimento, che è lo strato che
prospetta il
lume.
Profondamente a questo avremo la lamina basale dell'epitelio che si somma alla lamina propria
connettivale.
-Tonaca Sottomucosa: (facoltativa) costituita anch'essa da tessuto connettivo, ma più lasso di quello che si
trovava precedentemente. Troveremo vasi di distribuzione piuttosto ampi e plessi nervosi;
-Tonaca Muscolare: presenta tessuto muscolare liscio organizzato in strati, solitamente con andamento
longitudinale o circolare;
-Tonaca Avventizia/Sierosa: è la tonaca più esterna. è costituita da tessuto connettivo denso. In base
all’organo si può trovare al posto della tonaca avventizia.

Vasi
-Tonaca Intima: costituita dall'endotelio e dallo strato sotto-endoteliale (tessuto fibroelastico lasso);
-Tonaca Media: a prevalenza di tessuto muscolare liscio, con presenza più o meno cospicua di fibre
elastiche;
-Tonaca Avventizia: formata da tessuto connettivo di eventuale natura elastica.

Capillari
-Capillari contigui: le cellule endoteliale si continuano l’una con l'altra, così come la lamina basale.
-Capillari fenestrati: tra le cellule endoteliali sono presenti fori di 10-100 nm, a livello dei quali però la
lamina
basale è continua.
-Sinusoidi: presenta ampie fenestrazioni a livello di cellule endoteliali e una lamina basale anch’essa
fortemente discontinua.

116

Timo
Il timo è un organo linfoide primario dove si sviluppano e vengono selezionati i linfociti T e deriva da
abbozzi provenienti dalla 3° tasca faringea.
Il timo possiede un’organizzazione lobulare; esternamente è rivestito da una sottile capsula connettivale,
che si porta all’interno a suddivide il timo in lobuli, che saranno connessi da una porzione centrale comune.
Dipendente dall’embriogenesi è il fatto che lo stroma di questo organo sia di natura epiteliale, ovvero il
connettivo che penetra all’interno dividendo i lobuli poi si ferma e ciò che forma l’intelaiatura che accoglie i
timociti è una maglia tridimensionale data da cellule epiteliali (è raro trovare fibrociti), che forma la struttura
portante. In tutti gli altri organi pieni l’impalcatura, lo stroma, è data da tessuto connettivo.
Il parenchima interno risulta molto differente come colorazione, appare fortemente chiaro in opposizione
alla porzione esterna del parenchima. Il differente colore è dato dalla differente densità cellulare: nella
porzione esterna, la corticale, i timociti sono fortemente addensati; nella porzione interna, la midollare, i
timociti sono in numero nettamente inferiore e prevalgono gli epiteliociti.

Epiteliociti
Ne ritroviamo diversi tipi:
Del 1° tipo ne distinguiamo di sottocapsulari e perivascolari.
- Sottocapsulari. si vanno a disporre subito profondamente rispetto alla capsula. Tra di loro questi
contraggono giunzioni che vanno a costituire una vera e propria barriera rispetto alla capsula
connettivale che si trova esternamente.
- Perivascolari. Anche nei vasi della corticale gli epiteliociti si dispongono a formare una barriera: la
barriera emato-timica. Nella zona corticale si viene quindi a formare
I vasi sanguigni hanno una dipendenza capsulare, i vasi entrano attraverso il connettivo, si portano a
livello dei lobuli proprio nello spazio di giunzione tra corticale e midollare. Non appena entrano
vengono comunque avvolti dagli epiteliociti perivascolari.
A livello di midollare e di giunzione cortico-midollare questi epiteliociti perivascolari non formano più
una barriera così selettiva, gli apparati giunzionali non sono più così efficaci.
Il 2° tipo corrisponde alle classiche cellule nutrici, che ritroviamo sempre a livello di corticale. Queste sono
dotate di lunghi prolungamenti che vanno ad avvolgere i timociti, e hanno funzioni trofiche.
Il 6° tipo (ed ultimo) lo ritroviamo prevalentemente nella midollare e corrisponde agli epiteliociti che
producono ormoni timici, quali timulina, timosina, timopentina e fattore timico umorale.
Li possiamo distinguere dai timociti per il loro nucleo di dimensioni maggiori e di colore più pallido.
All’interno del reticolo epiteliale ritroviamo i timociti.
Nella porzione più esterna di corticale, vicino agli epiteliociti pericapsulari, ritroviamo i protimociti.
La direzione di maturazione sarà dall’esterno verso la midollare, lungo questo spostamento i timociti
acquisiscono le loro caratteristiche definitive.
Solo un 5% dei timociti più esterni raggiunge la maturazione, il restante 95% va in apoptosi.

All’interno della corticale ritroveremo anche macrofagi, che fagociteranno il particolato dato dalla morte
programmata dei timociti, sono visibili perché appaiono eosinofili e con un citoplasma schiumoso, ed
eventualmente può essere visibile il particolato fagocitato all’interno.
Il senso di questo direzione di maturazione lo si ritrova nel fatto che la barriera emato-timica, a partire dalla
giunzione cortico-midollare, sarà meno stringente. Questo è fondamentale perché i timociti che hanno
raggiunto il differenziamento dovranno essere distribuiti negli organi linfoidi secondari. Questi
attraverseranno quindi nella giunzione corticomidollare gli epiteliociti che non sono più così uniti e
potranno entrare nelle venule post capillari ed entrare nel circolo sanguigno.
È solo a livello delle venule postcapillari, dopo la rete capillare, che è consentita la migrazione dei linfociti,
a livello di giunzione corticomidollare.
Sempre a livello di giunzione corticomidollare ritroviamo anche l’origine, a fondo cieco, dei linfatici, che
fuoriescono dal timo. Una piccola quota di linfociti T maturi potrà prenderà anche la via di questi linfatici.
A livello di midollare si possono osservare i corpuscoli di Hassal, che sono probabilmente epiteliociti morti
che si vanno via via a disporre l’uno sull’altro come le bucce di una cipolla. che ritroviamo sempre nel timo
di bambino e talvolta anche nel timo fetale. Questi corpuscoli sono il segno che il timo va incontro ad
117

involuzione. Ovvero nel corso della vita il timo subisce dei cambiamenti, in particolare nella composizione
del parenchima.
Il timo nel corso della vita viene invaso da tessuto adiposo, che progressivamente riduce il parenchima
timico.
Nonostante l’involuzione il parenchima ancora attivo rimasto è sufficiente a tenere in circolo i timociti.

Tessuto linfoide associato alle mucose
Tutte le mucose sono esposte all'esterno, e questo rappresenta una situazione potenzialmente a rischio.
A livello di lamina propria ritroviamo del tessuto linfatico con funzione di protezione.
Talvolta, aumentando di numero e dimensioni nel corso di un’infezione, il tessuto linfoide può arrivare anche alla
tonaca sottomucosa.

Normalmente, le immunoglobuline prodotte a questo livello sono IgA, che sono glicosilate e resistono
meglio in ambienti esterni, a contatto con l’aria.
Esso può essere distinto in:

Tessuto linfoide diffuso
Comprendente le cellule linfatiche che sono disseminate nella lamina propria dei tratti gastrointestinale,
respiratorio e nelle vie urinarie, che sono principalmente linfociti T.

Tessuto linfoide organizzato
Placche di Peyet
Nel tratto ileale dell’intestino tenue; Vedi anno prossimo.

Tonsille
Queste strutture sono di consistenti dimensioni e sempre presenti, anche se anch'esse vanno in corso a
progressiva involuzione, perdendo di significato nella vita adulta.
Sono ben visibili ad occhio nudo ed hanno una organizzazione comune.
Sono formate da tanti noduli o follicoli linfatici, rappresentanti un addensamento di linfociti B e di forma
ovale.
Accanto ai noduli linfatici la porzione di parenchima sostenuta dalla lamina propria accoglie i linfociti T, che
quindi, a differenza dei linfociti B, non sono organizzati in strutture particolari.
Ogni tonsilla presenta profonde cripte tonsillari, delle invaginazioni.
Lamina propria di sostegno che accoglie tutti i noduli linfatici l’uno accanto all’altro con interposti territori
di linfociti B. Sono presenti profonde cripte tonsillari e alla base è presente un addensamento di tessuto
connettivo. Essendo tessuto che va a colonizzare la lamina propria superficialmente ritroveremo il tessuto
epiteliale della zona colonizzata, che nel preparato è poco visibile essendo molto delicato.
Quando si procede alla tonsillectomia essa viene rimossa a questo livello, ed in effetti l’emorragia è uno degli effetti
più pericolosi.

La capsula è assente trattandosi di tessuto linfoide che va a colonizzare la lamina propria delle mucose.
Superficialmente infatti troviamo l' epitelio di rivestimento.
Alla base vi è un addensamento di tessuto connettivo, detto emicapsula, che è una via di clivaggio, serve
ovvero a rimuovere la struttura.
Possiamo distinguere:
- Tonsille palatine
Sono accolte tra i due archi che ritroviamo a livello di orofaringe (anello del Wardeyer), e
presentano epitelio pavimentoso stratificato.
Come fa questo epitelio, fatto da cellule così aderenti, ad essere in grado di permettere la captazione
dell’antigene? Il fatto è che gli strati di cellule epiteliali non sono così strettamente aderenti, e non lo saranno
neanche una cellula con l’adiacente, e si parlerà infatti di epitelio reticolare, che permette alle APC di
sporgere e arrivare in superficie e captare l’antigene per permettere poi lo scatenarsi della risposta
immunitaria.
Questo discorso ovviamente vale solamente per l’epitelio che ricopre la tonsilla palatina.

La base della tonsilla palatina presenta alla base un addensamento di tessuto connettivo, detto
118

emicapsula, che la separa dalla muscolatura.

-

Tonsilla faringea
Situata a livello della volta di rinofaringe, e avrà epitelio pseudostratificato ciliato, tipico della
mucosa respiratoria. Essendo l’epitelio molto delicato il preparato l’ha perso quasi tutto.
L'emicapsula presente alla base la separa dal periostio della porzione basilare dell'occipitale.

Linfonodi
Sono organi pieni normalmente di piccole dimensioni rivestiti da una capsula connettivale.
Si trovano intercalati lungo le vie linfatiche e nel corso di infezioni possono diventare anche di grosse
dimensioni e palpabili.
Hanno forma reniforme, a livello della cui concavità è presente l’ilo: una porzione di superficie attraverso la
quale entra l'arteriola, esce la venula ed esce l'unico vaso linfatico efferente.
I linfonodi appaiono organizzati in una zona esterna corticale ed una interna midollare, che prosegue a
livello di ilo, dove quindi mancherà la porzione corticale.
I numerosi vasi linfatici afferenti che giungono al linfonodo perforano la capsula in diversi punti della
superficie.

Seno sottocapsulare
Subito al di sotto della capsula connettivale che lo riveste completamente è presente lo spazio
sottocapsulare, che separa quindi la capsula dalla porzione corticale. I vasi linfatici afferenti perforano la
capsula in tutta la sua superficie eccetto per l’ilo e la linfa che essi trasportano viene convogliata nel seno
sottocapsulare.
A questo livello possiamo ritrovare macrofagi, atti a rimuovere particolato e patogeni portati dalla linfa.
Dal seno sottocapsulare la linfa percola in sottili canali che si portano dalla corticale (seni corticali) fino ad
arrivare alla midollare (seni midollari).

Corticale
La linfa si porterà in questa regione attraverso i seni corticali ed entrerà qui in contatto con i linfociti (sia B
che T), che sono organizzati differentemente. Ovviamente oltre ai linfociti ritroveremo anche, come cellule
sparse, macrofagi e cellule presentanti l’antigene, ovvero il corredo che da il via alla risposta immunitaria.
- Corticale esterna
Contiene i linfociti B che si organizzano in noduli linfatici, tra i quali scorrono i seni corticali.
I noduli (o follicoli) linfatici hanno un centro germinativo più chiaro all’interno e sono circondati da
una zona mantellare a maggiore densità cellulare.
In questa regione l’arteriola entrante da luogo alla rete capillare.

-

Corticale interna o paracorticale
È costituita prevalentemente da linfociti T. Rappresenta un punto di passaggio alla zona midollare.
Presenta le venule postcapillari, dove i linfociti possono rientrare nel circolo sanguigno.

Midollare
Appare costituita da canali molto ampi, i seni midollari, che danno un aspetto molto aperto a questa
regione, con intercalati i cordoni della midollare. Questi sono costituiti da fibroblasti che formano una rete
connettivale di sostegno e che danno alloggio a plasmacellule e linfociti (B).
Dalla midollare emergerà l’unico vaso linfatico efferente.
Nel decorrere all'interno del linfonodo la linfa viene quindi vagliata e ripulita da particolato e patogeni.
L’arteriola entra e da luogo alla rete capillare a livello di corticale esterna. Le venule postcapillari (ad
endotelio alto), le ritroviamo nella corticale interna, e da qui i linfociti possono tornare nel circolo
sanguigno.
Altri invece usciranno dal vaso linfatico efferente.
Se vi è una risposta immunitaria in atto i linfociti B maturano, le plasmacellule si portano a livello di midollare, e qui
producono e rilasciano una grossa quantità di anticorpi che prendono la via del vaso linfatico efferente.

119

Milza
È un organo pieno piuttosto grande. Per quanto riguarda la distribuzione dei vasi ha dipendenza ilare,
avremo quindi una superficie, l’ilo, dalla quale entrano i vasi.

Funzioni
Riceve il 5% della gittata cardiaca (tantissimo!) e l'elevata perfusione è giustificata dalla funzione di filtro.
In alcuni animali ha funzione di serbatoio di elementi figurati del sangue, funzione che nell’uomo si è persa per quanto
riguarda gli eritrociti ma si è mantenuta per quanto riguarda granulociti e piastrine.

-

Eritrocateresi e Trombocateresi: distruzione di eritrociti e rimozione di piastrine.
Pitting: Asportazione di corpi inclusi all’interno degli eritrociti, permettendo a questi di continuare
a vivere.
Serbatoio di granulociti e piastrine, che vengono resi disponibili in caso di necessità.

Capsula e stroma
La capsula ha la caratteristica di non essere puramente connettivale, presenterà infatti anche fibre elastiche
e fibrocellule muscolari lisce.
Avendo perso nell’uomo la funzione di serbatoio di eritrociti la presenza di fibrocellule muscolari lisce sarà minore;
negli animali sarà invece maggiore, consentendo alla milza di essere spremuta per mettere in circolo gli elementi
figurati.

Da questa si dipartono numerose trabecole di grandi dimensioni, che penetrano all’interno della milza ma
senza approfondarsi molto. Quelle di dimensioni maggiori si dipartono dall’ilo, proprio nel punto in cui
entrano i rami dell’arteria lienale (o splenica), che rimangono per l’appunto all’interno delle trabecole.
Le trabecole rappresentano quindi lo stroma all’interno della milza ma, dove queste mancano, nella
restante parte del parenchima, si ha la presenza di uno stroma più sottile, formato da una trama reticolare
data da fibroblasti e fibre reticolari.

Parenchima
Può essere distinto in polpa bianca, che risulta immersa in una grossa quantità di polpa rossa.
- Nel taglio fresco la polpa rossa è caratterizzata da una grande quantità di eritrociti dispersi che
rendono ragione del colore rosso bruno. La polpa bianca appare più chiara proprio perché mancano
gli eritrociti.
- Nel preparato microscopico la colorazione risulterà invertita, perché gli eritrociti vengono lavati via
e la polpa rossa apparirà quindi più chiara rispetto alla polpa bianca.
L’analisi dell’organizzazione del parenchima è fatta seguendo il decorso dell’arteria lienale o splenica.
Inizialmente il ramo dell’arteria lienale penetra all’interno dell’ilo e decorre quindi all’interno della
trabecola.

Polpa bianca
Nel momento in cui il ramo dell’arteria lienale si libera dalla trabecola (prendendo il nome di arteria
centrale), perdendo il rivestimento connettivale, si va a trovare nella polpa bianca. Rimarrà avvolta dalla
guaina linfatica periarteriolare (PALS), territorio di linfociti T. Normalmente di lato alla guaina
periarteriolare, e quindi eccentricamente rispetto all’arteria centrale, si aggiunge un nodulo linfatico, che è
territorio dei linfociti B.
La polpa bianca è quindi costituita da PALS (viola più scuro) attorno all’arteria centrale e nodulo linfatico (viola più
chiaro) disposto di lato, eccentricamente all’arteria. Nell’insieme la polpa bianca è chiamata anche corpuscolo di
Malpighi.

Zona marginale
Dall’arteria centrale emergono rami arteriosi di dimensioni minori, le arterie radiali.
Queste si portano a livello di superficie esterna della polpa bianca, a livello della zona marginale, che
rappresenta una zona di transizione tra polpa bianca e polpa rossa, trovandosi nell’interfaccia tra le due.
La zona marginale rappresenta la zona di migrazione dei linfociti che, per raggiungere i loro territori nella polpa bianca
(quindi o PALS o nodulo linfatico) passano proprio di qui.

Nella zona marginale ritroviamo anche cellule presentanti l’antigene, che possono dare vita alla risposta
immunitaria.
La zona marginale può essere distinta in due porzioni: una porzione reticolare, più esterna, ed una porzione
più interna addossata al PALS in cui è presente un seno vascolare delimitato da cellule endoteliali. Questo
120

seno viene raggiunto dalle arterie radiali. Questo seno si riunisce quando l’arteria centrale lascia la polpa
bianca.
La zona marginale risulta quindi una zona di grande interesse, anche dal pdv clinico, e soggetta di studi.

Polpa rossa
L’arteria ora, liberatasi della polpa bianca, entrerà nella polpa rossa e quivi si divide in tante arterie
penicillari, le quali si risolvono nei capillari con guscio. Il guscio è un addensamento di macrofagi. A questo
punto il capillare con guscio ha due possibilità: o si apre direttamente nella polpa rossa oppure procede con
la venula di ritorno. Normalmente, il 90% del sangue prende la via della polpa rossa.
La polpa rossa è costituita essenzialmente da cordoni di Billroth ( o splenici), che altro non sono che
fibroblasti e fibre reticolari, che formano una rete in cui sono presenti tantissimi macrofagi, che purificano il
sangue che arriva alla polpa rossa.
Intercalati nei cordoni della polpa rossa ritroviamo anche i seni venosi della polpa rossa. Questi ultimi sono
particolari perché sono di ampio calibro ed hanno una peculiare organizzazione strutturale. Essi sono
costituiti da cellule epiteliali particolarmente allungate, dette a doghe di botte, unite tra di loro alle
estremità da fibre anulari, che si dispongono quindi a circondare le cellule endoteliali allungate, proprio
come i cerchi della botte. Gli spazi compresi tra due cellule endoteliali sono sfruttati dagli elementi figurati
del sangue per rientrare nel circolo sanguigno. Quindi solo gli eritrociti in grado di distorcere la propria
parete riescono a rientrare nel seno venoso, e decorreranno poi nella vena splenica (che si forma dal seno
venoso) che uscirà infine dalla milza.
Gli elementi figurati che non rientrano nel circolo rimarranno nella polpa rossa subendo degradazione
(eritrocateresi e trombocateresi).
Solo il 10% passerà direttamente nel seno venoso, senza subire il processo di selezione.

121

Apparato respiratorio
Mucosa olfattiva
Si trova nella volta delle cavità nasali ed è fortemente ancorata al periostio.

Epitelio olfattivo
Riveste la regione olfattiva ed è di tipo pseudostratificato, ed è formato da 4 tipi cellulari: le cellule
olfattive, le cellule di sostegno, le cellule basali e le cellule a spazzola. Questo epitelio è molto più spesso
dell'epitelio respiratorio che riveste le altre parti delle vie aeree. Anche i nuclei sono più numerosi, e a
causa della stretta apposizione delle cellule gran parte dello spessore dell'epitelio appare basofilo.

Lamina propria
Sono facilmente visibili fasci di fibre dei nervi olfattivi. La presenza di questi fasci è una caratteristica
distintiva della mucosa olfattiva. Altra caratteristica della lamina propria è il contenere ghiandole olfattive
di tipo sieroso (ghiandole di Bowman), la cui secrezione produce un secreto che svolge una funzione
solvente per le sostanze odorifere. La continua attività secretiva di queste ghiandole agisce come solvente
per le sostanze odorifere. Nella lamina propria sono anche chiaramente osservabili prominenti vasi
sanguigni venosi.
- Cellule olfattive (sensoriali)
Sono neuroni bipolari (unico caso in cui il neurone è il recettore) che si estendono attraverso l'intero
spessore dell'epitelio. Possiedono una proiezione apicale a cupola, la vescicola olfattiva, da cui si
originano numerose ciglia immobili. Dalla porzione basale di ogni cellula si origina un processo
assonale che penetra nella lamina propria, dove si unisce agli assoni di altre cellule olfattive formando i
nervi olfattivi. I filuzzi nervosi passano attraverso i fori della lamina cribrosa dell'etmoide. Questi
neuroni possono essere sostituiti.
- Cellule di sostegno
Sono il tipo cellulare più numeroso. Svolgono una funzione sia di sostegno meccanico sia di supporto
metabolico alle cellule olfattive.
- Cellule basali
Sono cellule piccole e tondeggianti, situate in prossimità della lamina basale dell'epitelio. Queste cellule
rappresentano il compartimento staminale dell'epitelio, dal momento che si riproducono e si
differenziano negli altri tipi cellulari.

Vie aeree inferiori Da laringe in poi
Si considerano la laringe, la trachea, i bronchi e le diramazioni successive di questi: solamente il tratto delle
vie aeree che ha la sola funzione di conduzione dell’aria.
L’organizzazione è piuttosto costante.
La mucosa respiratoria è analoga a quella vista per i tratti superiori: l’epitelio sarà sempre
pseudostratificato ciliato con intercalate cellule mucipare caliciformi.
La differenza sostanziale è che man mano che si procede nelle diramazioni successive, portandoci quindi
verso la parte conclusiva della via di conduzione, alle diramazioni terminali, gradualmente l’altezza
dell’epitelio e il numero di cellule mucipare cala progressivamente. Allo stesso tempo diminuirà di
dimensioni anche la lamina propria (che può continuare a presentare tessuto linfoide di mucosa) e la
sottomucosa. Quest’ultima calerà sia di spessore che nel numero di ghiandole sieromucose contenute.
Un altro cambiamento che vi è nelle vie aeree inferiori è che cambia il moto delle ciglia:
Nelle vie aeree superiori il moto era all’indietro per spingere il muco verso la faringe dove veniva deglutito.

Ovviamente il moto delle ciglia non sarà disposto verso il basso, accumulare il muco nei polmoni non
sarebbe utile, il moto sarà rivolto verso l’alto. Il muco viene quindi trasportato in alto, verso la faringe, si
parlerà proprio di ascensore mucoso. La funzione sarà sempre quella di rimuovere il muco in eccesso, che
avrà sempre la solita funzione di raccogliere il particolato sfuggito alle vie aeree superiori.
I fumatori perdono le ciglia a causa dell'azione irritante del fumo e per rimuovere il muco sono costretti a tossire.

Le vie aeree presentano un’impalcatura di cartilagine, che sarà la struttura portante di laringe, trachea e
122

bronchi. Lo scheletro cartilagineo avrà la funzione di mantenere pervia la via aerea, per permettere all’aria
di entrare. La porzione terminale non presenterà anelli completi o strutture ben delineate, vi sarà una
cartilagine disposta in piccole placche. Ovviamente questo consentirà la dilatazione delle vie aeree,
permettendo di richiamare aria dall’esterno.
Le vie aeree si dilatano, si crea una pressione negativa e l’aria entra.

Nel momento in cui le vie aeree non serviranno solo a condurre l’aria la cartilagine scompare.
Accanto alla cartilagine vi è sempre la presenza di fibrocellule muscolari lisce, che vanno in pratica a
connettere le varie placche cartilaginee.
È da considerare anche l’elevata presenza di fibre elastiche (anche a livello di tonaca avventizia),
soprattutto nei punti di ramificazione.
Le fibre elastiche sono fondamentali per il ritorno elastico, sul quale gioca tutto l’espirazione, che è passiva.

Trachea
Strutturalmente, la parete della trachea è costituita da quattro strati.
Mucosa. Lo strato più interno, a contatto con l'aria, composta da un epitelio pseudostratificato ciliato con
intercalate diverse cellule caliciformi e dalla sottostante lamina propria ricca di fibre elastiche.
Sottomucosa. È composta da tessuto connettivo più denso rispetto alla lamina propria. Ritroviamo
ghiandole sieromucose nella parte inferiore e infiltrazioni di tessuto adiposo.
Nei preparati che hanno loro la sottomucosa è praticamente inesistente, le ghiandole sono state rimosse chissà
perché!

Strato cartilagineo. Composto da cartilagini ialine a forma di C, (forma che spesso non è osservabile nel
vetrino) mantiene pervia la via aerea della trachea. Al margine posteriore della trachea, in rapporto con
l'esofago, ritroviamo fibrocellule muscolari lisce (il muscolo tracheale) che chiudono lo spazio delimitato
dalle estremità delle cartilagini a forma di C.
Avventizia. È lo strato più esterno, ed è composta da tessuto connettivo in cui sono presenti vasi e nervi di
grosse dimensioni.

Bronchi
Quando il bronco penetra all’interno del polmone e comincia a dividersi ulteriormente non avremo più
anelli di cartilagine ma placche cartilaginee, le cui dimensioni ed il numero diminuiscono in diramazioni
successive.
In un piccolo bronco ci si renderà conto di come nella mucosa l’epitelio è diminuito d’altezza e di come
contenga un numero minore di cellule caliciformi mucipare, così come di sottomucosa.
Al di sotto della mucosa sarà presenta la tonaca fibromuscolare, uno strato di fibrocellule muscolari lisce
disposte elicoidalmente che si allarga a rivestire le piccole placche cartilaginee. Queste ultime hanno la
funzione di mantenere la pervietà del lume, evitandone il collasso.
La contrazione delle fibrocellule muscolari lisce fa diminuire il lume ma ridurrà anche la lunghezza, per preservare un
minimo di pervietà.

Bronchioli
I bronchioli sono piccoli rami dei bronchi, e sono distinti da essi dall’assenza di cartilagine e ghiandole
sieromucose (scompare la sottomucosa). La motivazione di questo cambio è che ci avviciniamo a raggiungere una
via che non è solo di conduzione ma è di scambio. Nei bronchioli più grandi, parte dell’epitelio è ancora ciliato
ma solitamente si ritrova epitelio cilindrico semplice, che nei bronchioli più piccoli diventerà cubico
semplice (composto principalmente da cellule di Clara) e sarà molto scarsa la componente ciliata.
Resta presente la tonaca fibromuscolare, data da connettivo denso con fasci di fibrocellule muscolari lisce e
fibre elastiche.
I bronchioli terminali sono rappresentati dai più piccoli bronchioli, che avranno epitelio cubico semplice
costituito per la maggior parte da cellule di Clara, poche cellule ciliate e nessuna cellula caliciforme
mucipara.

123

Parenchima polmonare
Il bronchiolo si dividerà in due bronchioli respiratori, e da questo punto si inizia a parlare di parenchima
polmonare, che sarebbe il vero e proprio parenchima respiratorio, che risulta composto di bronchioli
respiratori con alveoli annessi ed i sacchi alveolari.

Bronchioli respiratori
Questo è il primo tratto che consente gli scambi, qui cominciano infatti a comparire sulla parete gli alveoli
polmonari, delle piccole sacchette che vediamo sporgere, che rappresentano le strutture responsabili degli
scambi. Saranno caratterizzati da una progressiva diminuzione di altezza dell’epitelio e della muscolatura
liscia a livello delle aperture di alveoli adiacenti.

Alveoli e Sacchi alveolari
Il bronchiolo respiratorio proseguirà nel dotto alveolare, che si apre a formare il grappolo terminale degli
alveoli, e quindi la via aerea terminale. Questi alveoli non saranno isolati e saranno raggruppati e
comunicanti tra loro attraverso piccoli pori, detti pori di Kohn, che permettono la circolazione dell’aria in
alveoli adiacenti.
Gli alveoli adiacenti presenteranno un setto interalveolare, dato dall’epitelio alveolare di entrambi gli
alveoli.
Le sacche alveolari sono costituite da epitelio pavimentoso semplice, detto alveolare, che risulta costituito
da due differenti tipi cellulari:
- Pneumociti di tipo I. Sono i responsabili dell’ematosi e sono l’elemento cellulare di gran lunga più
rappresentato nell’epitelio alveolare. Attraverso questi avviene lo scambio di ossigeno e CO2, che
avviene per semplice diffusione che gioca per pressioni.
- - Pneumociti di tipo II. Sono responsabili della produzione di surfactante.
Il surfactante polmonare è costituito preferenzialmente da dippalmitoil fosfatidil colina, un fosfolipide che mi
permette di creare uno strato sulla superficie interna. Avrà la funzione di mantenere distesa la parete
dell’alveolo.

Al microscopio ottico sono riconoscibili a causa del loro grosso nucleo sferico ed eventualmente per
il citoplasma vacuolizzato (per la presenza di granuli di fosfolipidi).
Sfortunatamente, a dire il vero, spesso non si può osservare la vacuolizzazione perché i fosfolipidi vengono
spesso estratti nella preparazione del vetrino.

Subito al di sopra di questo epitelio vi è una rete fittissima di capillari continui, con i quali avviene l’ematosi.
Non vi è bisogno che essi abbiano fenestrazioni, l’ematosi può avvenire comunque.

I bronchioli ed i condotti fino al tratto subito prima delle sacche alveolari, presenteranno un epitelio cubico,
con un corredo particolare di cellule.

Cellule di Clara
Producono un composto simile al surfactante, con funzione tensioattiva, per mantenere pervio il lume. Non
essendoci più cartilagine la parete molto sottile potrebbe rimanere occlusa, e questo secreto mi garantisce la pervietà.
Le cellule di Clara possono poi anche proliferare e differenziarsi in qualsiasi tipo cellulare.
È estremamente importante capire come poter indurre questo.

Servono inoltre ad eliminare sostanze nocive.

124

