\newpage

# Apparato linfatico
La diffusione dei nutrienti a livello del microcircolo è realizzata grazie al sistema dei capillari arteriosi e venosi. Tuttavia, la diffusione tra le cellule è garantita dalla differenza di pressione tra capillari e esterno della cellula:

* I capillari arteriosi presentano una _pressione idrostatica_ che è capace di vincere la _pressione oncotica_ dell'ambiente intercellulare, e quindi si ha una diffusione di nutrienti, gas e sostanze __dall'arteria verso le cellule__.
* I capillari venosi sono  a pressione molto più bassa: la _pressione oncotica_ fa sì che ci sia riassorbimento del liquido interstiziale nelle vene

Tuttavia, ogni giorno circa 2 l di liquido interstiziale^[Un mancato riassorbimento porta ad \pat{edema}. Infatti, spesso in pz. gravemente malnutriti troviamo edema (soprattutto addominale) per via del fatto che la dieta estremamente povera di proteine abbassa enormemente la pressione oncotica del liquido interstiziale fino a renderla perfino più bassa di quella venosa, impedendo il drenaggio del liquido interstiziale] non vengono riassorbiti. Il riassorbimento di questa quota è garantito dal __sistema linfatico__.
Questo sistema comincia __a fondo cieco__ dalla periferia (non è infatti presente un organo centrale).

I capillari linfatici sono formati da una parete molto particolare, monostratificata ma con cellule che si sovrappongono parzialmente con i loro margini laterali: questa sovrapposizione __permette al liquido interstiziale di entrare, ma non di uscire__.^[Questo è proprio il motivo per cui molti tumori metastatizzano molto bene tramite il sistema linfatico: oppone una scarsissima differenza all'ingresso di cellule tumorali, che possono viaggiare in questo modo praticamente dappertutto] Inoltre presentano un sistema di __valvole antireflusso interne__.

Tutta la linfa decorre e viene convogliata verso i capillari linfatici a fondo cieco, viene drenata e passerà al vaglio dei linfonodi, primi organuli intercalati sulle vie linfatiche, tramite cui tornerà al sistema venoso.

Abbiamo 3 grandi compartimenti linfatici, collegati da vasi perforanti -- che li mettono in comunicazione:

* __Sistema superficiale__ (epatofasciale), drena cute e sottocute
* __Sistema profondo__ (sottofasciale)
* __Sistema viscerale__, drena gli organi e seguono i grandi vasi

Il punto di scarico del sistema linfatico è il sistema venoso, a livello delle vene cave. Capillari linfatici raccolgono la linfa, passano attraverso i linfonodi (che la filtrano e la sanificano), da qui ai tronchi linfatici principali e infine al sistema venoso.

## Dotto toracico
È decisamente il dotto di drenaggio principale del nostro corpo. Drena tutto quello che viene dalla metà sinistra del corpo e di tutta la metà sottodiaframmatica destra. Il punto di confluenza di tutti i vasi nel dotto toracico è detto \lin{cisterna del chilo}, dove afferiscono i \lin{tronchi lombari} e i \lin{tronchi intestinali}.

Si forma a livello di \oss{L2}, risale per tutta la colonna e si immette nel punto di confluenza tra \ven{giugulare} e \ven{succlavia}, nella regione definita \ven{angolo venoso sinistro}^[Sostanzialmente in cima al \ven{tronco brachioradiale sinistro}, nel punto di confluenza tra giugulare sinistra e succlavia sinistra].

Il dotto toracico raccoglie:

* \lin{tronco bronco-mediastinico}
* \lin{tronco sinistro}
* \lin{tronco succlavio sinistro}
* \lin{tronco giugulare sinistro}

Si immette nell'\a{angolo giugulo-succlavio} sinistro

## Dotto linfatico di destra
- Raccoglie la metà sovradiaframmatica di dx
- Immissione nell'\a{angolo giugulo-succlavio} dx

\newpage
