<!--- lun 15 ott 2018 -->

# Cenni di citologia - la cellula
- La cellula è la più piccola struttura vivente
    - Unità **morfofunzionale**: la forma permette la funzione, la funzione segue dalla forma
    - La forma è condizionata da ruolo della cellula, ambiente, momento nella vita della cellula o dell'organismo, stimoli esterni (ormonali, ma anche fisici [p.es. compressione reciproca, come nel caso degli adipociti, che presentano un nucleo completamente schiacciato causa presenza di gocciolone di trigliceridi al loro interno])
- La principale distinzione tra cellula procariotica (batteri) ed eucariotica (protisti, animali, piante, funghi) è che quella eucariotica _presenta una compartimentazione interna, grazie a membrane interne_ (compartimenti membranosi sono indice di maggior complessità). Quella procariotica presenta citoplasma omogeneo

![Struttura della cellula](img/isto-cellula.png)

- Organizzazione del vivente progressivamente più complessa (se pluricellulare): cellula < tessuto (set di cellule che svolgono lo stesso lavoro) < organo (organi collaboranti verso la medesima funzione) < apparato < organismo

<!--- mar 16 ott 2018, 11.20.48, CEST -->

## Plasmalemma
- Spessore: 6/7 _nm_, non risolvibile con microscopio ottico, ci vuole il microscopio elettronico
- Si presenta come una doppia fascia continua con zona chiara in mezzo, che si affaccia su uno spazio intercellulare ben visibile.
- Modello di membrana: a mosaico fluido. Ci sono proteine di membrana che "galleggiano" su un doppio strato di fosfolipidi
    - Sia le membrane interne sia quelle esterne alla cellula sono di uguale spessore e struttura ⇒ idea di _Membrana unitaria_, o _unità di membrana_
- Membrana circoscrive componenti membranosi: RE (L,R), nucleo, apparato del Golgi, lisosomi, perossisomi, vescicole di varia natura, mitocondri, cellula intera
- Caratteristiche comuni alle membrane

### Struttura e funzione
- Bilayer fosfolipidico
- 5nm di doppio strato fosfolipidico, teste polari (fosforo) e coda apolare (fatta da acidi grassi). Le teste sono rivolte verso la zona intra ed extra cellulare, in quanto acquosa, le code si guardano
- Nel bilayer troviamo
    - **Radicali glucidici** (versante extracellulare)
        - Oligosaccaridi permettono funzioni specifiche e caratterizzazione della cellula (legami tra cellule, recettori particolari...)
        - Glicocalice
    - **Colesterolo** in quantità variabili. Irrigidisce la membrana, varia in concentrazione per avere membrana della giusta rigidità per quel momento
    - **Proteine intermembrana**
        - Intrinseche (sia intrinseche in uno dei due foglietti, sia traversanti la membrana per tutto il suo spessore). Hanno legami tendenzialmente di tipo elettrostatico
        - Estrinseche (sia verso il versante intracellulare o extracellulare). Hanno legami idrofobici nella parte mediana (quella a contatto con lo strato interno)
- Le proteine/fosfolipidi possono essere diversi a seconda della membrana o del distretto della membrana, consentendo diversi processi in diversi distretti (p. es: consentono presenza di ciglia solamente in un distretto della cellula [stereociglia delle vie spermatiche] oppure permettono di avere apparati di giunzione solamente tra i versanti laterali delle cellule quando sono a contatto)
    - Quantità e tipo delle proteine variano per permettere specificità della cellula
    - Alcuni microdomini della membrana sono detti **zattere lipidiche**. Sono zone estremamente dinamiche, con vita brevissima (~ ms), coinvolti in endo/esocitosi, riconoscimento tra cellule, trasduzione del segnale. Abbondante presenza di colesterolo e sfingolipidi, che stabilizzano momentaneamente la zattera. Appena la zattera ha svolto la sua funzione, vene degradata
- Membrana mantiene potenziale elettrico della cellula
    - Potenziale mantenuto principalmente tramite pompa _Na^+^/K^+^ ATPasica_^[3 Na^+^ escono, 2K^+^ entrano]
    - Potenziale negativo all'interno rispetto all'esterno
    - Variazioni del potenziale ⇒ segnale/informazione (di fatto, così funzionano i neuroni)
- Membrana permette passaggio controllato di sostanze (⇒ [Permeabilità selettiva](#Permeabilità))
- Membrana è anche sede di interazione
    - Ligando esterno si lega a sito di legame posto sulla membrana
    - Se questo provoca catena di reazioni interne alla cellula che la portano in qualche modo a modificarsi (trasduzione del segnale) allora invece di sito di legame parliamo di _recettore_
        - Recettori possono essere esterni o interni la membrana
        - Se interni sono recettori di sostanze lipofile che attraversano la membrana senza problemi
        - Se esterni: molto di frequente coinvolgono _secondi messaggeri_ che attivano la trasduzione del segnale internamente alla cellula
    - Esistono numerose vie molto complesse di trasduzione del segnale
    - ![Vie di trasduzione del segnale](img/vie-trasduzione-segnale.jpg)

### Permeabilità
- Bilayer ha permeabilità selettiva:
    - Gas ($O_2$, $CO_2$, $N_2$) diffondono molto rapidamente
    - Piccole molecole polari non cariche (etanolo, glicerolo) passano più lentamente
    - Tendenzialmente permeabili molecole lipofile (es: ormoni steroidei)
    - Non diffondono
        - grosse molecole polari cariche (amminoacidi, glucosio, nucleotidi)
        - ioni (troppo polari per riuscire a passare spontaneamente attraverso al doppio strato). Ci piace che non diffondano così il potenziale della cellula si mantiene stabile, come deve essere
- Strutture specializzate per passaggio:
    - Canali: tratto cilindrico cavo, idrofobico all'esterno (siccome traversa la membrana per la lunghezza) e idrofilo all'interno. Tendenzialmente per trasporto passivo
    - Trasportatori: canali capaci di cambiare forma ⇒ portano molecole particolari che si legano al trasportatore mediante siti specifici

#### Tipologie di trasporto
- Tipo
    1. Passivo: per diffusione semplice, come ad esempio trasporto attraverso il plasmalemma stesso
    2. Facilitato: sempre secondo gradiente (elettrochimico), ma con utilizzo di trasportatori. È il mezzo che rende possibile l'ingresso di molecole polari, siccome impedisce che attraversino la zona apolare
    3. Attivo: mediante trasportatori (pompe di membrana), ma essendo contro gradiente richiede energia
- Modalità di trasporto^[siccome è trasporto, stiamo parlando di trasportatori]
    - _Uniporto_: il trasportatore traghetta una sostanza sola
    - _Simporto_: il trasportatore traghetta due sostanze nella stessa direzione
    - _Antiporto_: il trasportatore traghetta due sostanze in direzione opposta

## Citosol
- Anche detto matrice citoplasmatica o ialoplasma. 50% del volume cellulare, teatro di gran parte del metabolismo
- Ambiente acquoso e tendenzialmente colloidale. PH di 7.2, mantenuto da tampone. Contiene
    - Proteine del citoscheletro
    - Varie classi di Rna: mRna, tRna
    - Materiale di riserva e di deposito (es: glicogeno, monomeri di varia natura...)
    - Enorme numero di enzimi disciolti necessari per i processi biosintetici di cui è teatro il citoplasma
    - Componenti intermedi del metabolismo
- Enzimi che svolgono più passaggi in una via metabolica sono organizzati per permettere una catena di passaggi che non preveda il passaggio del prodotto incompleto nel citosol in attesa dell'arrivo dell'enzima successivo (_canalizzazione del substrato_)
- Alcuni proteasomi^[complessi proteici digestivi che si magnano altre proteine] contengono una cavità centrale isolata dal citosol per permettere la degradazione selettiva di quello che entra. Se fossero libere, degraderebbero ogni proteina che incontrano
- Citosol presenta differenza di concentrazione ionica vs esterno della cellula
    - Gradiente proteico
    - Bassa concentrazione anche di $Ca^{++}$ permette signaling $Ca^{++}$ dipendente tramite ingresso di tanti ioni calcio che scatenano cascata di eventi (vedi contrazione muscolare)

<!--- gio 18 ott 2018, 09.15.03, CEST -->

## Citoscheletro
- Le proteine citoscheletriche sono codificate da 2,8% del genoma
- Funzione: organizzarsi in complessa rete tridimensionale per
    - Mantenere forma
    - Consentire divisione cellulare
    - (Ri)organizzare l'interno della cellula
    - Trasporto interno
    - Eso/endocitosi
    - Contrazione
- Tendenzialmente tutti i tipo di filamenti sono polimeri, perché l'assemblamento da sub-unità consente assemblaggio e disassemblaggio regolato
- Il citoscheletro _non_ fa parte del citosol, ma limita la diffusione di particelle grandi (come ad esempio gli organuli) in giro per la cellula, formando così dei domini interni alla cellula organizzati per funzione: quello che serve a un processo sta tutto insieme nel posto dove quel processo viene portato avanti. Questo garantisce anche un'organizzazione dell'architettura della cellula che sia funzionale a quello che la cellula deve fare, garantendo maggiore specializzazione anche in questo modo (es: mitocondri concentrati nei pirenofori e non negli assoni, perché è lì che servono). Insomma: nulla avviene per caso
- Componenti
    - Microfilamenti: determinano la forma della cellula, e permettono la locomozione. ![Microfilamenti](img/microfilamenti.png)
    - Filamenti intermedi: forniscono resistenza meccanica e agli stress. ![Filamenti intermedi](img/filamenti-intermedi.png)
    - Microtubuli: garantiscono organizzazione interna e dirigono il trasporto intracellulare. ![Microtubuli](img/microtubuli.png)
- Risposta allo stress variabile a seconda del componente
    - ![Deformazione vs forza deformante](img/deformazione-vs-forza-deformante-citoscheletro.png)

### Microfilamenti
- Responsabili del movimento intrinseco ed estrinseco
- Strutture presenti in _ogni_ cellula. Diametro: 6/7 nm. Rigidi, ma si rompono facilmente
- Costituiti da filamenti di F-actina (actina [F]ilamentosa)
    - Monomeri globosi di G-actina (actina [G]lobosa)
    - Proteine accessorie fondamentali per le dinamiche dei microfilamenti
- Capaci di assemblarsi e disassemblarsi
- Abbondanti nelle strutture contrattili (cellule muscolari, piastrine)
    - In queste cellule sono _stabili_: l'impalcatura di microfilamenti è mantenuta, durante tutta la vita della cellula [?]
    - Per mantenerle stabili ci sono proteine stabilizzatrici che impediscono riassemblaggio/disassemblaggio dei monomeri (fanno parte delle famose proteine accessorie). Di fatto, impediscono treadmilling
- Conservati [conservazione cellulare ?]
    - Il suo ruolo è fondamentale, una mutazione di questo affare non è compatibile con la vita della cellula
- Varie isoforme, differenti a seconda della funzione
    - α: sarcomero
    - β e γ
- Struttura
    - 2 protofilamenti paralleli avvolti ad $\alpha$-elica (destrogira)
    - L'assemblaggio testa → coda porta a polarità strutturale
    - Testa (+) favorisce aggiunta, coda (-) favorisce perdita degli elementi
        - Garantiscono dinamicità del filamento durante la vita della cellula, secondo necessità (vedi treadmilling)
        - Hanno affinità diverse alla subunità che forma i microfilamenti (testa (+) incorpora 5/10 volte più velocemente)
        - "Decorazione" con miosina [?]
        - Tramite modificazione della struttura, che viene da segnali che provengono dall'ambiente esterno (magari con enzimi o ioni), la cellula ha il "controllo" del suo movimento
        - Siccome l'actina è maggiormente presente in periferia (vicino a membrana plasmatica) la nucleazione dei filamenti avviene nei pressi della membrana

#### Treadmilling
- Genericamente il treadmilling è il processo di formazione a mulinello dei filamenti citoscheletrici. Lo troviamo principalmente nei microfilamenti di actina e nei microtubuli

![Treadmilling dei filamenti di actina](img/treadmilling.png)

- Treadmilling dell'actina
    1. g-actina lega ATP (fosforilazione di ADP, tramite enzima). ATP-G-actina può cominciare a polimerizzare
        - L'estremità (+) del filamento è caratterizzata dalla presenza di ATP-actina (ATP cap). La restante parte è caratterizzata dalla presenza di ADP-actina.
    2. Actina idrolizza ATP
        - Mano a mano che il filamento procede nella sua formazione la parte più vecchia idrolizza l'ATP in ADP, liberando i $P_i$ che tornano disponibili nel citosol
    3. ATP cap rende l'estremità (+) più stabile rispetto all'estremità meno ⇒ la velocità al netto delle rimozioni è molto maggiore all'estremità (+) rispetto a quella (-)
    4. Discorso duale all'estremità (-) per quanto riguarda la rimozione
- Equilibrio dinamico: movimento egualitario di aggiunta e rimozione mantiene lunghezza complessiva. Assemblaggio regolato con
    - Disponibilità di monomeri di base: alta concentrazione di ATP-G-actina favorisce allungamento, basse concentrazioni favoriscono rimozione ⇒ a concentrazioni intermedie la lunghezza viene mantenuta costante
    - ARP
    - ATP, Mg, K
- Il treadmilling, per quanto riguarda i filamenti di actina, è caratterizzato da un **equilibrio dinamico**: è un processo continuo regolato in maniera da non alterare lunghezza complessiva se non sotto particolari stimoli o in particolari momenti (p. es. quando si rende necessaria locomozione della cellula)

#### ARP: Actin related proteins
- Funzioni regolatrici
- Catalizzano allungamento (**Arp2 e Arp3**)
    - Si legano ad estremità meno ⇒ Siccome non perdo nessun monomero consentono allungamento
    - Se si legano lateralmente al filamento, portano a ramificazioni (anche tridimensionali)
- Regolano assemblaggio dei filamenti
    - **Timosina:** sequestra monomeri di g-actina, impedendo allungamento
    - **Profilina:** favorisce legame g-actina ad estremità (+)

#### Altre proteine accessorie
- **Fimbrina**: ponti trasversali tra filamenti di actina per formare fasci stabili e fasci contrattili (contrazione con aiuto di a-actinina)
- **Gelsolina**: taglia filamento e incappuccia estremità appena tagliata, bloccando la crescita
- **Filamina**: dimero a forma di v rovesciata che stabilizza incrocio ortogonale di filamenti di actina, legandosi a due dei 4 semifilamenti perpendicolari
- **Villina**
- **Miosina**
    - **Miosina 1**: trasporto di vescicole lungo i microfilamenti (motore proteico)
    - **Miosina 2**: Miosina dei muscoli
        - Doppia molecola
        - Parte ATP-asica, che serve per prendere energia per movimento
        - Garantisce contrattilità (es, citodieresi) scorrendo sui microfilamenti di actina e trascinandoli (come processo contrazione muscolare)

#### Processo del movimento
0. Stimolo esterno (di qualsiasi natura)
1. Attivazione a cascata del complesso Arp2 e Arp3 ⇒ capping dell'estremità (-) ⇒ allungamento
    - Profilina mantiene alta la concentrazione di G-actina nel pool citoplasmatico, per avere monomeri che servono
2. Allungamento su estremità (+)
3. Capping proteins terminano allungamento
4. Cofilina promuove depolimerizzazione parte distale alla direzione di spostamento
5. Si riforma il pool di G-actina pronti per nuovo legame

#### Esempio: movimento ameboide
- Fenomeno complesso: consiste in un allungamento e accorciamento, reso possibile dai microfilamenti
    1. La cellula si allunga in direzione del movimento
    2. La parte allungata si ancora al substrato, grazie ad apparati di giunzione
    3. La parte distale si stacca dal substrato e si accorcia

#### Esempio: microvilli
- Legame con la membrana, tramite bracci laterali legati tramite miosina 1 + calmodulina
- Microfilamenti paralleli, legati tramite ponti trasversali di fimbrina e villina
- Parte apicale con cap, per mantenere stabile lunghezza
- Parte basale si raccorda con rete di microfilamenti che costituiscono la corteccia esterna del citosol, subito sotto la membrana


### Filamenti intermedi
- Analogia: lo scheletro. Diametro 8-10 nm, organizzati in fasci
- Impalcatura della cellula, forniscono resistenza allo stress (compressione, stiramento...)
    - Ottima risposta forza deformante vs deformazione
    - Struttura molto stabile e non solubile
- Si raccordano in punti specifici, non in tutta la cellula
    - Si raccordano particolarmente nei punti di giunzione con cellule adiacenti, infatti sono implicati nei meccanismi di giunzione
- Alcuni filamenti sono coinvolti nella strutturazione del nucleo
- Molto tipizzati: ogni epitelio ha filamenti intermedi tipici (tessuto-specifici)
    - Cosa molto utile per valutare tessuto di provenienza di una cellula (ad esempio per valutare provenienza metastasi)

#### Assemblaggio
- ![](img/assemblaggio-filamenti-intermedi.png)
- A partire da polipeptide, non da monomero, ma comunque polimerizzato
- Polarità neutralizzata: i singoli filamenti sono polari, ma vengono accoppiati in maniera invertita ad $\alpha$-elica (B)
- Questi protofilamenti ad elica si accoppieranno prima a due, poi in tetrameri (C, D)
- I tetrameri si uniscono lateralmente a formare la struttura finale (E), in maniera sfalsata nel senso della lunghezza. Hanno proprietà simili a quelle di una corda

#### Tipologie di filamento

----------------------------------------------------------------------------------------------------------------------
Tipologia di filamento      Polipeptidi componenti                  Localizzazione
------------------------    -------------------------------------   --------------------------------------------------
Nucleare                    Lamine A, B, C                          Lamina nucleare, non tessutospecifica

Vimentino-simile            Vimentina, e simili                     Molte cellule di origine mesenchimale, muscolo,
                                                                    glia, alcuni neuroni

Epiteliale                  Cheratina (tipo I e II, su una 20na)    Cellule epiteliali e derivati
----------------------------------------------------------------------------------------------------------------------

#### Lamina nucleare
- Lamine di tre tipi: A, B, C
- Formano rete su lato interno della membrana nucleare di tutte le cellule eucariote. Guidano il riassemblaggio dell'involucro nucleare a mitosi terminata

#### Focus su alcuni filamenti intermedi tessutospecifici
- Cellule epiteliali: tengono in posizione la placca densa delle cellule, che costituisce il bottone interno al quale si agganciano le proteine che costituiscono i desmosomi
    - Così si mantiene integrità dei tessuti epiteliali
    - Questo spiega come mai i filamenti intermedi si raccordano nei punti di giunzione
    - Mutazione cheratina che diventa troppo molle: epidermolisi bollosa. Minimi stress meccanici staccano la cellula epiteliale dalla lamina basale, portando alla disgregazione dell'epidermide a bolle.
- Neurofilamenti. Molto abbondanti lungo gli assoni, siccome sono i responsabili della solidità della cellula (se non ci fossero, gli assoni più lunghi sarebbero troppo fragili)
    - \color{Gray}_SLA: tra le altre cause, è collegata con assemblaggio anormale dei neurofilamenti, che provoca trasporto anomalo lungo gli assoni del motoneurone ⇒ atrofia muscolare, generalmente fatale sul lungo periodo_
        - \color{Gray} _Recenti studi dimostrano che questo è causato da sovrabbondanza catene a medio peso e pesanti a discapito di quella leggera (i neurofilamenti sono formati da catene a 3 pesi: leggere, medie, pesanti). Questo porta ad aggregati non degradabili che si accumulano, portando a disfunzioni del trasporto lungo l'assone (in generale disturbano omeostasi, che non è mai una buona cosa)_

### Microtubuli
- Dimeri che si uniscono a formare microtubuli
- Lume interno
- Fondamentali nel trasporto delle cellule
    - Esempio: neurone. Microtubuli garantiscono flusso assonico^[Flusso di vescicole verso la sinapsi], facendo scorrere le vescicole in maniera ordinata
- Facilmente deformabili, ma poco resistenti
- Struttura: dimeri di tubulina-α e tubulina-β. Polarità in un filamento prodotto da dimeri. Un microtubulo è fatto da 13 filamenti organizzati attorno ad un lume centrale di 15 nm. Il diametro complessivo è 25 nm (tubulina compresa)
    - Entrambe le forme di tubulina hanno isoforme
    - Funzionano __non__ ad ATP ma a __GDP__
    - Le isoforme non vengono da geni diversi, ma da modificazioni post traduzione
- Ci sono centri di organizzazione microtubulari (MTOC) formati da γ-tubulina
    - Solitamente associati a centrosoma, si trova in prossimità del nucleo
    - Da MTOC partono microtubuli che si allungano verso periferia
    - Cellule ciliate: un MTOC per ogni ciglio (/struttura complessa)

#### Processo di polimerizzazione
- ![Instabilità dinamica dei microtubuli](img/instabilita-dinamica-microtubuli.png)
1. Lamina di protofilamenti corti, che si mettono paralleli, leggermente sfalsati nel senso della lunghezza
2. Quando la lamina è di 13 protofilamenti, si ripega
3. Una volta formata la struttura tubulare si ha allungamento. Polarità implica andamento differente tra estremità + e -
    - La crescita non è costante
    - Accrescimento e distruzione non contemporanei, ma in momenti diversi. Entrambi veloci esponenzialmente
    - Distruzione: detta "catastrofe", ad opera di catastrofina

#### MAP: Proteine associate a microtubuli
- Struttura: un dominio legato a microtubuli, un dominio verso ambiente. Stabilizzano o destabilizzano i microtubuli
- In vitro
    - Rallentano rilascio eterodimeri ⇒ rallentano formazione delle strutture
- Statmina (o oncoproteina 18): segrega le subunità, diminuendo la disponibilità dei dimeri nel citosol
- MAP2 (famiglia)
    - Stabilizza i microtubuli
    - Si ripiega lateralmente ai microtubuli, tenendoli distanti gli uni dagli altri
- Proteine tau (familgia)
    - Distanziano (ma non troppo) i microtubuli, causa parte distale al microtubulo più corta rispetto a famiglia MAP2
    - \color{Gray} _Alzheimer: caratterizzato da accumulo di proteine tau e beta-amiloide. La p. tau si ammassa all'interno dei neuroni, causando morte del neurone e delle loro connessioni. Le regioni che presentano ammassi non riescono a comunicare. Mano a mano che questa situazione progredisce, intere regioni non riescono più a funzionare, partendo dalla memoria verso altre funzioni cognitive. Le zone più connesse, dimostrano ricerche recenti, sono quelle in cui la p. tau si accumula di più e dove la tendenza ad accumulare si diffonde più rapidamente, al pari dell'influenza. Le gellule della microglia, percependo anomalie nei neuroni dovute all'accumulo della p. tau, li digeriscono, e questo porta alla perdita progressiva dei neuroni stessi_

- Catastrofina: porta a microtubuli più corti e dinamici

#### Centrosoma
- Centro di organizzazione dei microtubuli
    - ![Centrosoma](img/centrosoma.png)
    - Nella maggioranza delle cellule è il solo MTOC, ma non è detto (vedi cellule ciliate)
- Coppia di strutture di centrioli (strutture formate da microtubuli perpendicolari). L'estremità + è orientata verso la periferia, perchè è dove i microtubuli devono allungarsi. L'estremità - è verso il nucleo, incappucciata (non ci interessa che si allunghi verso il nucleo).
     - Il centriolo è costituito da 9 triplette di microtubuli organizzati attorno ad un'impalcatura centrale. Mantenuti in registro le une alle altre da proteine accessorie di legame
        - ![Centriolo](img/centriolo.png)

#### Motori molecolari e microtubuli
- Microtubuli importanti binari sui quali i motori molecolari trasportno
    - **Dineine**: dirette verso (-). Due o tre catene pesanti, grande numero variabile di catene leggere. Si legano al cargo grazie ad un complesso che coinvolge l'Arp1 e le glicoproteine di membrana della vescicola cargo. Alcune dineine sono specializzate in movimento ciglia e flagelli
    - **Chinesine**: la maggior parte si muove verso il (+). Struttura simile a miosina 2 (filamenti attorcigliati con teste globulari che si muovono come se "camminassero" sul microtubulo). La maggior parte ha sito di attacco in coda per il cargo

#### Ciglia
- ![Ciglia](img/ciglia-microtubuli.png)
- 9 coppie di tubuli periferici e coppia di tubuli centrali, tenute in registro da proteine accessorie
- Alla radice delle ciglia c'è un MTOC
- Patologie
    - \color{Gray} _Per alterazione di dineina cigliare le ciglia non si muovono come si deve (non sincronicamente, o non si muovono del tutto). Sindrome di Kartagener._


\rule{\linewidth}{0.1mm}

## Giunzioni cellulari
- DEF: **Apparati di giunzione**: particolari strutture in grado di stabilizzare l'adesione tra cellule, oppure tra cellula e matrice, oppure ad entrambe.
    - Matrice extracellulare: insieme di molecole prodotte da cellule stesse e riversata in spazio extracellulare ⇒ a seconda del differenziamento cellulare la matrice prodotta sarà diversa
### Classificazione
- **Giunzioni occludenti**: saldano insieme membrane di cellule vicine (evitando azione respingente del glicocalice). Bloccando parte della membrana extracellulare (impedendo di fatto alle proteine di vagare completamente libere nella membrana -- modello a mosaic fluido), stabiliscono anche orientamento (parte apicale vs basale della cellula). Permettono permeabilità selettiva
    - Cellula - cellula
    - Zonula occludens^[cintura che circonda completamente la cellula], o tight junctions
- **Giunzioni di ancoraggio**: ancorano due robe, che siano cellule o cellula con matrice, grazie al coinvolgimento del citoscheletro. La resistenza meccanica che offrono è notevole
    - Cellula - cellula
        - Collegate a microfilamenti: giunzioni aderenti: _zonula adherens_
            - Legame a fascia (come una zip)
        - Collegate a filamenti intermedi: Desmosomi (_macula_ adherens)
            - Legame a spot
    - Cellula - matrice
        - Collegate a microfilamenti: Contatti focali
            - Vedi movimento ameboide
        - Collegate a filamenti intermedi: Emidesmosomi
            - Mezzo desmosoma solo, dalla parte della cellula, che espone proteine differenti
- **Giunzioni comunicanti**: rendono possibile comunicazione diretta delle cellule. Il citoplasma di una è, tramite canali, a diretto contatto con quello dell'altra (per esempio per condividere facilmente elettroliti)
    - Gap junctions, nexus

### Giunzioni occludenti
- ![](img/giunzioni-occludenti.png)
- Le facce esterne delle due cellule, grazie a proteine transmembrana, sigillano lo spazio extracellulare _a cintura_ (vedi immagine)
    - Impedito passaggio proteine di membrana ⇒ polarizzazione della cellula ⇒ individuazione di una parte basale e apicale, grazie al dominio sopra la giunzione e sotto la giunzione (che corre intorno alla cellula, essendo a cintura, e permette appunto questa determinazione dei domini)
    - Impermeabili
- Occludono grazie a proteine ZO^[Zonula Occludens]: ZO1, ZO2, ZO3
    - Nello specifico: proteine transmembrana claudina e occludina

#### Polarizzazione della cellula
- ![](img/tracciante-giunzioni-occludenti.png)
    - Se mettiamo un tracciante rimane solamente in versante apicale, non laterale o basale grazie alla giunzione stretta
- Esempio: assorbimento del glucosio
    - Le proteine di assorbimento sono in parte apicale, mediato da controllo specifico
    - La diffusione avviene nella superficie baso-laterale, _separata_ dal resto dalle giunzioni strette, appunto
    - ![](img/glucosio-giunzioni-occludenti.png)

### Giunzioni di ancoraggio
- ![](img/giunzioni-ancoranti.png)
- Distribuite dappertutto, MA SOPRATUTTO in tessuti sottoposti a forti stress meccanici (muscoli, epidermide...)

- Giunzioni a fascia vs a spot
    - Fascia: tengono insieme cellule attigue
        - Proteine transmembrana che garantiscono adesione: _caderine_
    - Spot (tendenzialmente verso matrice extracellulare (ECM)): formate da _integrine_

#### Caderine
- Calcio dipendenti
- Si agganciano con actina tramite proteine intracellulari (in particolare catenine, vinculine, α-actinina)
- ![](img/caderine-giunzioni-aderenti.png)
- Permettono tutti quei fenomeni che coinvolgono l'alterazione della membrana
- Altamente specializzate a seconda del tessuto in cui si trovano (es. caderine vasoendoteliali). Altro esempio: caderine a destino embrionale, caderine a destino neurale...
    - Fondamentali a livello __embrionale__: in meccanismi come la formazione del tubo neurale permettono, cooperando con il citoscheletro, di alterare la membrana cellulare, invaginandola, spezzandola e richiudendola

#### Adesioni focali
 - ![Adesioni focali](img/adesioni-focali.png)
 - Si agganciano ai filamenti di actina (incappucciati, ovviamente), tramite ponti proteici (complessi di vinculina e talina) all'integrina, la quale attraversa la membrana e arriva alle molecole della matrice
    - ![](img/adesioni-focali-focus.png)
- Placche di adesione sono bersaglio di enzimi neoplastici, portando alla formazione delle metastasi (siccome le cellule non sono più ancorate se ne possono andare in giro)

#### Desmosomi ed emidesmosomi
- Simmetrici: due bottoni interni alle pareti cellulari adiacenti, legati nel versante interno ai filamenti intermedi. Presentano nel versante esterno delle caderine, che si legano alle caderine della cellula adiacente
    - Emidesmosomi: presentano al posto delle caderine le integrine, e sono a metà. La struttura interna è uguale
- Desmosomi ed emidesmosomi sono collegamenti a spot
- Notare che i filamenti intermedi sono tessuto specifici (p.es si legano alla cheratina nel tessuto epiteliale)

### Membrana basale
- Strato che circonda gran parte delle cellule (sopratutto quelle epiteliali, muscolari)
- Ha funzioni
    - regolative: polarità, differenziamento cellulare, entrano in gioco nella proliferazione della cellula, nel metabolismo....
        - P. es. membrana basale nel glomerulo in alcuni punti è parte attiva nel filtraggio del sangue in preurina
    - ancoraggio cellulare

#### Composizione

![Giunzioni cellulari, membrana basale](img/giunzioni-membrana-basale.png)

- Lamina lucida
    - 50 nm
    - Glicoproteine di adesione: lega da un lato le integrine transmembrana, mediante una glicoproteine di adesione. Prodotta dalla cellula protagonista del tessuto
- Lamina densa
    - 30 ~ 300 nm
    - Molecole tipicamente del connettivo: GAG e proteoglicani, collagene di tipo IV; MA prodotta sempre dalle cellule del tessuto
    - Le integrine si attaccano fino alla lamina densa
- Lamina reticolare
    - Rete di fibre di collagene di tipo III
    - Di natura decisamente connettivale, siccome è prodotta dalle cellule del connettivo

#### Molecole di adesione
- Caderine
- Integrine
- Selectine
    - Legano i carboidrati tra cellule adiacenti
    - Fondamentali nei globuli bianchi e nelle piastrine^[in generale in tutte le emazie che non devono solamente scorrere e bona]: in risposta ad un segnale prodotto dal sito di infiammazione, i leucociti esprimono proteine che permettono loro di agganciarsi all'endotelio dei vasi (i quali rispondono con altre proteine che li catturano), per uscire dal torrente circolatorio e andare verso il sito d'infiammazione che li ha richiamati
    - Selectine L (leucocitarie), E (endoteliali attivate), P (piastrine e cellule endoteliali attivate)
- IG-like CAM: glicoproteine di adesione calcio-indipendenti. Il virus HIV si lega a proteine di questo tipo

### Giunzioni comunicanti
- Proteine canale che metono in diretta comunicazione le cellule a formare _connessoni_
    - Connessone: aggregati di 6 proteine, sia omomeri che eteromeri
- Per esempio, nel cuore permettono propagazione a macchia d'olio del segnale elettrico
- Li troviamo in moltissimi posti
- Permettono passaggio di
    - ioni inorganici
    - Nucleotidi
    - Vitamine
    - Mediatori (es. AMPciclico)
- Sordità, cecità: causate da mutazioni di connessine che impediscono passaggio segnali tra cellule
- Anche presenti in (dove è necessario sincronismo e rapidità)
    - Embrione
    - Neuroni associativi della retina
    - Neuroni ipotalamici


### Riassuntone
![Giunzioni cellulari](img/riassunto-giunzioni.png)
