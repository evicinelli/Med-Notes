<!-- testo consigliato: Medicina legale, A. Cicognani, M. Fallani, S. Pelotti -->

# Medicina legale
- Medicina legale ::= disciplina che studia rapporti tra realtà medica e norme legali e del diritto
	- Medicina legale giuridica
	- Medicina legale forense (patologia f, tossicologia f, psicopatologia f, odontostomatologia f, antropologia f)
		- Traumatologia
		- Asfissiologia
		- Tanatologia
		- ...
- __Medico è professione di garanzia: con la sua professione è a garanzia del bene della salute e della vita per ogni cittadino e in ogni contesto__; questo onere, attribuitogli dallo stato, lo deve guidare in tutto il corso della sua attività. Se viene meno al suo ruolo di garante ne deve rispondere davanti all'AG
	- La "colpa" del professionista sanitario la si ha quando questo agisce con __imprudenza, negligenza o imperizia__
- Il cardine del giudizio ML è quello di valutare se una data __condotta__ (commissiva od ommissiva) ha un __nesso di causalità o di con-causalità__ con un __danno subito__^[NB: il rapporto di causa-effetto tra condotta e danno prescinde da concause eventualmente presenti. Se le concause ("preesistenti", "simultanee" [contestuali] o "sopravvenute" [successive]) precipitano o aggravano un evento causa di danno, si risponde comunque dell'evento finale che è stato prodotto, anche se queste sono indipendenti dall'azione dell'sg.. Es: se non rispetto sterilità di una procedura sterile e un pz. immunodepresso (concausa preesistente indipendente da me) fa sepsi e muore, io rispondo della sua morte -- essendo io stato causa omissiva che ha prodotto il danno ed essendo il rapporto causale dimostrabile --, nonostante in un pz. non immunodepresso magari non sarebbe successo]
	- Giudizio di certezza → la (con)causalità è sostenuta oltre ogni ragionevole dubbio dal corpus della conoscenza medica attualmente disponibile
	- Giudizio di probabilità → la (con)causalità è con buona probabilità sostenuta. La responsabilità penale è esclusa, quella civile è confermata
	- Giudizio di possibilità → la (con)casualità è possibile, ma non certa o probabile. Le responsabilità penali e civili sono escluse
	- Giudizio di negazione → non vi è (con)casualità, ma vi è stata solo occasionalità tra condotta e danno^[L’occasione non rientra nel nesso causale ed è solo una circostanza casuale. Prendiamo in esempio un avvenimento reale in cui un ragazzo colpito da uno schiaffo cade per terra e muore. Durante l’autopsia si è visto che il poligono di Willis era interessato da degli aneurismi con una parete vasale sottilissima. Quindi, lo schiaffo a cui era seguita la morte di questo ragazzino per emorragia dovuta alla rottura degli aneurismi era stata solo l’occasione. Questo vuol dire che la stessa cosa sarebbe potuta succedere in seguito ad un colpo di tosse, uno starnuto o un colpo occasionale ricevuto in maniera del tutto accidentale perché era tale la situazione di questi vasi per cui lo schiaffo era un fatto sostituibile con altri]
- Il __danno__, per essere tale, deve avere 3 componenti: azione lesiva, lesione ed esiti
	- Azione lesiva (evento) → eziologia che può causare danno
	- Lesione → produzione di malattia a causa dell'azione lesiva
	- Esiti → guarigione/morte/menomazione

## Ordinamento giudiziario for dummies
-  Il diritto è il __complesso delle norme che regolano la vita di relazione tra uomini__, basato su 3 principi fondanti: bilateralità, statualità, obbliagtorietà
	1. Bilateralità → ogni cittadino ha sia diritti che doveri
	2. Statualità → l'ente preposto a garantire il rispetto di tali diritti e doveri è lo Stato
	3. Obbligatorietà → l'applicazione dell'ordinamento giuridico è imposta in ogni area
- Fonti del diritto: Costituzione > leggi^[leggi ordinarie/testi unici, decreti legge, leggi delegate gov su delega parlamentare)] > regolamenti^[governativi oppure di altri enti] > norme corporative^[es: CCNL] > usi e costumi

![](https://static.docsity.com/documents_first_pages/2016/04/14/1462502a98981af8af7c721995553e71.png?v=1626787259)

- Reato
: violazione di una legge penale che comporta sanzione
	- __Azione__ → Azione *commissiva* vs *omissiva*
	- __Intenzione__ → Azione *dolosa* (intenzionale) vs *colposa* (senza intenzione) vs *preterintenzionale* (conseguenza supera intenzione originale)
	- __Procedibilità__ → Procedibile _di ufficio_ (basta che a PM arrivi notizia) vs _a querela della persona offesa_
	- __Gravità__ → *delitto* (grave) vs *contravvenzione* (meno grave)

- Risponde del reato colui che lo ha commesso o che vi ha partecipato, sse imputabile
	- Essere imputabile ≡ avere capacità di intendere (capire qual è la conseguenza di un atto) e di volere (decidere se attivarsi o meno in merito a tale conseguenza)
	-  Alla vittima del reato spetta il risarcimento per il danno subito

### Come funziona un processo penale, in breve, copiato di pacca dalle sbob
Riassumendo, partendo dalla base, la notizia del reato arriva al procuratore. Non è necessario che chi fa segnalazione del reato sia chi ha subito il reato. Ci sono reati perseguibili d’ufficio (per i reati più gravi) o procedibili a querela della persona offesa (per i reati meno gravi). Per i reati procedibili d’ufficio è sufficiente che giunga al pubblico ministero la notizia del reato affinché sia obbligato ad iniziare un’indagine penale. Ad esempio, se un poliziotto vede un omicidio deve chiamare il pubblico ministero, ma non è necessario che i genitori della vittima facciano denuncia. Per i reati meno gravi, tipo una gomitata per sbaglio ad un’altra persona, il poliziotto che vede non fa niente, ma è la persona che ha subito la gomitata a fare querela per lesioni personali colpose. Il procuratore della Repubblica svolge le indagini preliminari, cioè raccoglie una serie di prove e con queste matura l’idea che sia esistito o meno il reato, ne parla con un giudice più esperto, il Giudice per le Indagini Preliminari (GIP), poi si passa al tribunale ordinario. Il pubblico ministero continua a portare avanti la sua idea che è quella che esiste il reato (svolge il ruolo “dell’accusa”). L’indagato diventa imputato, si difende tramite il suo avvocato e si ha il dibattimento: gli elementi di indagine acquisiti dal pubblico ministero devono diventare prove, ma non è detto che tutti gli elementi lo diventino. Se ad esempio non c’è la controparte durante l’autopsia, quell’autopsia può non diventare una prova e può non rientrare nemmeno nel processo ordinario. Ogni elemento di indagine viene discusso davanti al giudice e soltanto se trova un accordo diventa una prova; il giudice forma un giudizio sulla base di questi elementi di prova. Naturalmente, i reati meno gravi vanno al tribunale ordinario e i reati più gravi alla Corte di Assise, i reati che coinvolgono minorenni nel tribunale per i minorenni. Il procuratore generale non è importante, semplicemente coordina alcuni processi. Qui finisce il primo grado di giudizio. Dalla Corte di Appello inizia il secondo grado, qui vanno i processi del tribunale ordinario e alla corte di Assise d’appello vanno i reati più gravi. Nel secondo grado di giudizio si esaminano i fatti e si conferma o si riforma la sentenza. Il terzo grado di giudizio è la Corte di Cassazione, che va a garantire che il processo sia stato svolto correttamente, che tutti gli elementi di indagine siano stati correttamente inclusi negli elementi di prova -- ma non entra nel merito dei fatti.

Come inizia un’indagine penale? Devo avere una notizia di reato (per i reati perseguibili d’ufficio) o una denuncia per querela (reati perseguibili per querela), che arriva al pubblico ministero tramite la polizia giudiziaria (se ad esempio durante il vostro lavoro ravvedete un reato si va al posto di polizia dell’ospedale, che poi va a comunicare il reato al pubblico ministero). Il PM inizia le indagini preliminari, commissionate a loro volta alla polizia giudiziaria; in questa fase si può esercitare un’azione penale, ad esempio se c’è il rischio che l’indagato scappi si possono richiedere gli arresti domiciliari. Alla fine, avremo la richiesta di rinvio a giudizio, se il PM valuta che il reato è realmente esistito, o una richiesta di archiviazione che viene discussa con il Giudice per le Indagini Preliminari, che la può avvallare oppure può far procedere a giudizio presso il tribunale ordinario. Procedimenti preprocessuali alternativi Importante sono le procedure alternative: incidente probatorio, patteggiamento, giudizio abbreviato e il giudizio direttissimo. Il giudizio direttissimo viene richiesto dal PM quando è totalmente certo degli elementi di indagine (ad esempio, telecamera in cui si vede il volto dell’assalitore; in questo caso il PM non va a discutere col giudice per le indagini preliminari e va direttamente al dibattimento). L’Incidente Probatorio può essere richiesto sia dall’indagato che dal PM. Come già detto, non è detto che tutti gli elementi di indagini raccolti dal PM diventino degli elementi di prova; se il PM o l’indagato già durante la fase delle indagini preliminari si accorge che una determinata indagine sarà fondamentale per l’esito processuale e vuole che questo elemento di indagine diventi una prova, può richiedere l’IP che anticipa la 11fase di dibattimento già alla fase delle indagini preliminari, per cui viene fatto per un accertamento urgente e ripetibile che deve essere compiuto con la garanzia del contradditorio. A questo accertamento oltre al consulente del PM devono partecipare anche il consulente della difesa e uno dell’accusa sociale (famiglia). Con l’IP quegli elementi di indagine entreranno automaticamente nel dibattimento. Alcuni esempi sono l’autopsia, ma anche una testimonianza può essere presa con l’IP (se vi chiedo cosa è successo ieri è diverso se ve lo chiedo tra cinque anni, voi con la garanzia del contradditorio potreste dire ‘’io non mi ricordo niente’’, nonostante la prima volta abbiate dato una testimonianza completa che non vale perché non c’era la garanzia del contradditorio). Il patteggiamento e il giudizio abbreviato sono richiesti esclusivamente dall’indagato. Il patteggiamento è un’implicita ammissione dei fatti. Se uno è indagato per omicidio colposo e ammette di aver ucciso quella persona, il vantaggio è la riduzione della pena. Nel giudizio abbreviato non c’è un’implicita ammissione dei fatti, ma affinché tutti gli elementi di indagine diventino delle prove per la fase di dibattimento, l’indagato non ostacola il PM e le ammette automaticamente senza porre in discussione ogni indagine col proprio avvocato, senza allungare il processo. Se però viene condannato si ha la riduzione della pena. Sembra simile al patteggiamento, ma è differente e il prof lo spiega con un esempio: un medico viene rinviato a giudizio e subisce un’indagine penale. Viene sbattuto su tutte le pagine dei giornali per mesi e spesso con notizie esagerate. Se un medico finisce in tribunale per qualcosa di inconsistente, il suo interesse è quello di abbreviare il processo, che altrimenti potrebbe durare molti anni ed essere accompagnato da numerose comparse sul giornale che rovinerebbero la sua reputazione irrimediabilmente. Quindi, se il medico è assolutamente certo della propria innocenza e verrà assolto, può chiedere il giudizio abbreviato e da 10 anni il processo diventa di due anni. Il prof aggiunge: voi come medici potrete andare incontro a reati di lesioni personali colpose che sono reati a querela della persona offesa. In questo caso il paziente fa la causa civile per avere il risarcimento economico e penale in parallelo. Il medico che subisce una condanna per lesioni personali non andrà in prigione o verrà licenziato, ma continuerà il suo lavoro come prima. Spesso la denuncia penale viene formulata ed è strumentale alla causa civile, dopo che si è dato il risarcimento, uno rimette la querela in penale ed è quasi usato come strumento di ricatto. L’omicidio colposo è un reato invece perseguibile d’ufficio. Il processo penale per omicidio colposo è un binario che va avanti indipendentemente dal risarcimento economico. Se vi condannano per omicidio colposo non finite in prigione perché vengono applicate le attenuanti e solitamente viene applicata una condanna alla detenzione inferiore a 3 anni. In Italia esiste un bonus “la condizionale’’: non devi accumulare condanne superiori a 3 anni nell’arco di 3 anni.

## Delitti contro la vita
- __Omicidio doloso__ (575 CP): reclusione ≥ 21aa. Possibili aggravanti
- __Omicidio preterintenzionale__: reclusione 10--18aa. Deriva da percosse (581 CP) o lesioni (582 CP); e basta che le percosse/lesioni siano solo tentate
- __Omicidio colposo__: reclusione 6m--5aa, aggravante se commesso con violazione del codice della strada o violando norme per la prevenzione degli infortuni
- __Omicidio del consenziente__ (579 CP, "cagiona morte di un uomo col consenso di lui"): reclusione 6--15aa
- __Istigazione o aiuto al suicidio__ (580 CP): non punisce chi sopravvive al tentativo, ma chiunque determini altri al suicidio, ne rafforzi il proposito o ne agevoli l'esecuzione. Reclusione variabile in base alla riuscita del tentativo (1--12aa)
- __Infanticidio/feticidio__: madre che cagiona morte del neonato/feto nell'ambito degli eventi connessi al parto, sse morte è determinata da abbandono materiale e morale
	- Feto (in giurisprudenza) ::= prodotto del concepimento dal momento in cui inizia il travaglio
	- Necessario che sia commesso nell'ambito degli eventi connessi al parto
	- Necessaria coesistenza di abbandono materiale (non accesso in strutture) e morale (non supporto psicologico)
	- Neonato deve nascere vitale (accertamento mediante _"docimasia"_^[docimaṡìa s. f. [dal gr. δοκιμασία, der. di δοκιμάζω «esaminare, provare»]. – 2. In medicina legale, complesso di saggi necroscopici diretti a dimostrare se un feto sia nato vivo o morto; più genericam., l’insieme delle prove cui vengono sottoposti gli organi di un cadavere per accertare alcune circostanze della morte.]

## Delitti contro l'incolumità individuale
- __Lesione personale__ (dolosa o colposa): danno che provoca malattia (= processo morboso evolutivo) nel corpo o nella mente

### Lesioni personali dolose
| Durata della prognosi | Grado | Perseguibilità |
|-|-|-|
| < 20gg | Lievissimo | Perseguibile a querela; __perseguibile d'ufficio se usata arma__ |
| < 40gg | Lieve | __Perseguibile d'ufficio__ |
| > 40 gg; pericolo per la via; indebolimento permanente d'organo o di un senso | Grave | __Perseguibile d'ufficio__|
| Permanente; perdita d'organo o di un senso, perdita di un arto, mutilazione che rende l'arto inservibile, incapacità di procreare, difficoltà della parola, deformazione o sfregio permanente del viso | Gravissimo | __Perseguibile d'ufficio__ |


#### Aggravanti per lesioni gravi
- Incapacità di attendere alle _ordinarie occupazioni_ entro 40gg (= complesso di _tutte_ le attività lecite svolte solitamente dal soggetto)
- Qualsiasi pericolo per la vita
- Indebolimento permanente di senso o d'organo (o di funzione d'organo)^[Es: Si consideri questo esempio: un soggetto dà volontariamente un pugno (si sta parlando in generale di lesioni dolose ma le aggravanti in caso di lesioni colpose sono le stesse, pur cambiando la perseguibilità) a un secondo soggetto a cui cade un dente. Tale perdita non verrà chiaramente interpretata come perdita di un organo e quindi come lesione personale gravissima ma come un indebolimento permanente dell’organo della masticazione. Un altro esempio a sostegno dell’importanza dell’interpretazione della legge è la rottura della milza (evento frequente negli incidenti stradali). Tale evento è stato interpretato sia come perdita di un 6organo (lesione gravissima) che come indebolimento permanente dell’organo emolinfopoietico e quindi come lesione grave (sentenze che vedono l’organo nel suo complesso, in relazione alla funzione che svolge). Andranno effettuate quindi valutazioni differenti anche per organi unici o duplici: la perdita di un solo rene si può interpretare come indebolimento della funzione escretoria nel suo complesso e quindi come lesione grave.]

### Lesioni personali colpose
- Medesima gradazione c/o prognosi

	 | Durata della prognosi | Grado |
	 |-|-|
	 | < 20gg | Lievissimo |
	 | < 40gg | Lieve |
	 | ≥ 40 gg | Grave |
	 | Permanente | Gravissimo |

- Le lesioni personali colpose sono perseguibili d'ufficio solo in 2 casi
	- Gravi o gravissime ee secondarie ad incidenti stradali
	- Di qualsiasi grado se secondarie all'inosservanza di norme a tutela del lavoratore
- Le lesioni personali colpose di qualsiasi grado sono tutte perseguibili solo a querela

### Maltrattamenti contro familiari o conviventi (violenza domestica)
- Maltrattamenti (572 CP): chiunque maltratta *abitualmente* (= più azioni ripetute) familiare o convivente, o persona sottoposta alla sua autorità, o affidata per ragioni di educazione/istruzione/cura/vigilanza/custodia, o per l'esercizio di una professione
- Perseguibile d'ufficio

## Doveri del medico nei confronti dell'autorità giudiziaria
- Il sanitario ha 4 doveri verso l'AG
	1. Collaborare ai fini di giustizia, segnalando delitti che vede durante la sua attività (unico dovere senza finalità sanitarie)
	2. Operare per la salute
	3. Mantenere il segreto professionale
	4. Informativa professionale
- Nell'ambito delle sue funzioni, e solo mentre le sta esercitando, il sanitario è investito (357 CP) di una di 3 qualifiche
	- __Pubblico ufficiale__ → chi svolge la funzione pubblica nell'ambito di uno dei 3 poteri statali: legislativo, amministrativo o giudiziario
		- Es: direttore sanitario, medico che organizza amministrativamente il personale e il servizio, medico che fa visite fiscali, perito, consulente tecnico, necroscopo, medico certificatore
	- __Incaricato di pubblico servizio__ → chi svolge la funzione pubblica al di fuori dei 3 poteri statali soddisfando i bisogni della collettività
		- Es: medico ospedaliero, MMG
	- __Esercente un servizio di pubblica necessità__ → privato cittadino che esercita, sotto autorizzazione statale, un servizio che soddisfa i bisogni della collettività
		- Es: medico in studio privato

### Dovere di collaborare ai fini di giustizia
- __È dovere giuridico__^[Consegue da disposizione di legge] __del sanitario informare _immediatamente_ l'AG se ha _dubbio fondato e concreto_ di aver incontrato *reati perseguibili d'ufficio*__
	- Omicidio di ogni specie
	- Lesioni personali dolose lievissime (se con arma), lievi, gravi, gravissime
	- Lesioni personali colpose sse secondarie a incidente stradale ee gravi/gravissime; o di qualsiasi grado secondarie a non tutela del lavoratore
	- Aborto colposo o preterintenzionale o doloso
	- Delitti contro l'incolumità pubblica
	- Delitti contro la libertà individuale
	- Violenza sessuale con lesioni personali, violenza sessuale di gruppo (violenza sessuale semplice è perseguibile solo a querela)
	- Delitti contro la famiglia
	- Morte improvvisa se non si può ragionevolmente escludere ipotesi di delitto
	- Suicidio o tentato suicidio (ipotesi di collegamento con istigazione)
- Dovere giuridico di informazione è _"giusta causa"_^[*Giusta* causa = causa _di ius_, ovvero di legge] per rivelare segreto professionale
- Informare l'AG avviene con referto oppure con denuncia, in funzione della carica qualifica che ha il medico in quel momento

| | Referto | Denuncia |
|-|-|-|
| Chi | Esercente un servizio di pubblica necessità | Incaricati di pubblico servizio, pubblici ufficiali |
| Cosa | Delitti perseguibili d'ufficio | Delitti e contravvenzioni perseguibili d'ufficio |
| Quando | Se si presta assistenza od opera | Se si ha notizia |
| Esimenti | Sì: non si ha l'obbligo di presentare referto sse si è prestata _assistenza_ e sse, facendolo, si esporrebbe l'assistito ad un'azione penale | No: si deve sempre presentare denuncia |
| Contenuto | Particolareggiato: dev'essere giudizio tecnico di diagnosi e prognosi (5W) | Sommario: dev'essere pura _notitia criminis_ all'AG (spesso è modulo prestampato) |

#### Referto
- Referto ::= documento particolareggiato e completo redatto da un sanitario che presta assistenza od opera
- __Obbbligo di presentare referto all'AG__: compete _immediatamente_ a qualsiasi sanitario esercente un servizio di pubblica utilità che presta assistenza od opera in casi che __possono presentare__ caratteri di __*delitto* procedibile d'ufficio, tranne nel caso in cui presentando referto si esporrebbe l'_assistito_ a procedimento penale__
	- Obbligo giuridico: è giusta causa per rivelare segreto professionale, a meno che il farlo non esponga l'__assistito__ a procedimento penale (nel caso: è reato di rivelazione di segreto professionale). Questo perché il legislatore immagina che, se l'assistito sapesse di essere sottoposto a procedimento penale, non ricercherebbe l'assistenza: diritto alla salute (costituzionale, art 32) > diritto alla sicurezza. Questo non vale, quindi, se si presta solo opera!
	- Immediatamente: < 48h, o realmente immediatamente nel momento in cui vi sia pericolo nel non presentare referto (es: assassino libero)
	- Assistenza: tutto ciò che ha finalità di cura
	- Opera: tutto ciò che ha finalità certificativa
	- _"casi che possono presentare caratteri di delitto"_: si ha l'obbligo di presentazione del referto in tutti quei casi in cui si ha dubbio fondato e concreto che possa essere avvenuto un delitto perseguibile d'ufficio
- Tutti i sanitari che prestano assistenza o opera in equipe hanno obbligo di fare il referto (con atto unico sottoscritto da tutti o con più atti)
- Omissione di referto è reato doloso (356 CP^[356CP: "chiunque, avendo nell‘ esercizio di una professione sanitaria prestato la propria assistenza od opera in casi che possono presentare i caratteri di un delitto per il quale si debba procedere d’ ufficio, ometta o ritarda di riferire all’ autorità giudiziaria (tramite il referto) è punito con una multa."])

#### Denuncia
- __Obbligo di presentare denuncia__: compete _immediatamente_ a qualsiasi sanitario __incaricato di pubblico servizio__ o a qualsiasi pubblico ufficiale non appena, nell'esercizio o a causa delle sue funzioni, __gli giunga notizia o abbia dubbio fondato e concreto che sia stato commesso un *reato*__ (delitto o contravvenzione) __perseguibile d'ufficio__

### Segreto professionale
- Normato da CP + codice deontologico (per medici)
	- Art 622 CP (_rivelazione di segreto professionale_) e 326 CP (_rivelazione di segreto d'ufficio_)
	- Art 10 del codice deontologico
- Il segreto professionale si applica a __"chiunque ha notizia, in ragione del proprio stato, ufficio, professione od arte di un segreto"__ (= notizia che il pz. non vuole sia rivelata)
- Il segreto professionale può essere rivelato solo per _giusta causa_ (giusta = de iure)
	- Obbligo di referto (se applicabile)
	- Obbligo di denuncia (sempre applicabile)
	- Denuncia obbligatoria di malattia infettiva
	- ⚠ _Stato di necessità_ (valutato caso per caso dal giudice)^[Es: pz. HIV+ ha urgenza: posso rivelare positività per tutelare la sicurezza di chi interviene con me]
	- ⚠ _Giusta causa sociale_ (valutato caso per caso dal giudice, deve esserci una finalità di tutela della salute collettiva)[^gcausasociale]
- Deontologicamente la morte del pz. non solleva dall'obbligo di mantenere nei suoi confronti il segreto professionale
- Perseguibile a querela

[^gcausasociale]: Es1: Psichiatra libero professionista che ha un paziente che abusa delle nipotine. Il referto esporrebbe il suo paziente a procedimento penale. In questo caso, nonostante l’obbligo di non fare referto, lo psichiatra può farlo perché moralmente si sente nella condizione di avvisare l’autorità giudiziaria, pur sapendo che subirà un processo penale per violazione del segreto professionale. Lo psichiatra, dopo aver subito processo penale, verrà assolto dal giudice. Il fatto che esista la documentazione internazionale per la protezione dei bambini contro questi delitti di violenza l’ha poi portato ad una sentenza di assoluzione.  
Es2: Se nello studio di un libero professionista si presenta una coppia, di cui il medico sa uno dei due essere HIV positivo senza che l’altro componente lo sappia, il medico non può dirlo perché è una questione che coinvolge una singola persona senza finalità di salute collettiva. Dovrà adoperarsi e insistere affinché la persona HIV positiva informi il/la partner ma non può essere lui stesso a rivelarlo. Diverso è il caso in cui questa persona sia una sex worker dove il rischio di contagio coinvolge diverse persone. (si potrebbe richiamare il testo unico delle leggi sanitarie che impone l’obbligo di riferire per i fatti riguardanti la salute pubblica). Un ultimo esempio riguarda un pz che si reca in ambulatorio perché ha forti problemi di vista, pur essendo autista di scuolabus.  
Bisogna sempre tenere presente che il nostro dovere è quello di mantenere il segreto e quindi potrei dover rispondere di violazione del segreto professionale


> __Rivelazione di segreto d'ufficio__ --- _"Il pubblico ufficiale o la persona incaricata di un pubblico servizio, che, violando i doveri inerenti alle funzioni o al servizio, o comunque abusando della sua qualità, rivela notizie di ufficio, le quali debbano rimanere segrete, o ne agevola in qualsiasi modo la conoscenza, è punito con la reclusione da sei mesi a tre anni"_  
> Vi è reato analogo (rivelazione del segreto d'ufficio) ma questo è reato contro la PA (quindi applicabile solo a incaricati di pubblico servizio o pubblici ufficiali) ed è perseguibile d'ufficio.  
Il reato di rivelazione di segreto professionale si applica a qualsiasi sanitario  
Sono cumulabili, yay!, e c'è anche la fattispecie colposa! (Es: un medico ospedaliero lascia in giro le cartelle e uno a caso le legge)

## Responsabilità professionale
- Professione sanitaria è "__professione protetta"__. Questo comporta diritti e doveri che sono il nucleo della _responsabilità_ del professionista
	- Necessaria una specifica abilitazione
	- **Necessario esercitare la professione con _"speciale cura"_, cioè _"bene operare"_**. Questo si concretizza, all'atto pratico, con un'obbligazione nei confronti del pz., in termini di mezzi (>) oppure di risultati (<)
		- ⭐ **Obbligazione di mezzi** → l'operatore sanitario assicura il massimo impegno professionale per arrivare al risultato migliore possibile: deve **lavorare con perizia, diligenza, prudenza e in osservanza delle norme** (LG, best practices, stato dell'arte)
		- Obbligazione di risultati → l'operatore sanitario assicura il raggiungimento di uno specifico risultato, spesso concordato con il pz. Situazione meno tipica, solitamente limitata a casi particolari (es: ch estetica, ...)

	La _speciale cura_ viene meno se il sanitario agisce con __imperizia, negligenza, imprudenza__ o non osservando norme

> __Concetto di "speciale cura"__  --- Una qualsiasi persona civile ("quisque de populo") è chiamata ad esercitare nei confronti delle altre persone che appartengono al vivere civile un _obbligo di non fare del male_, in senso materiale, morale ed economico. __D’altro canto, chiunque eserciti una professione sanitaria, ha un dovere di "bene operare"__. La persona civile deve semplicemente evitare di nuocere agli altri; il compito della professione sanitaria, invece, è quello di bene operare, ovvero di fare del bene. Tutti i cittadini sono, quindi, chiamati a evitare di fare del male; i cittadini che svolgono anche una professione sanitaria assumono un impegno addizionale, in senso positivo, ossia l’obbligo di bene operare. Il "bene operare" è l'__obbligazione__ che si ha nei confronti dell'assistito che si rivolge al professionista per qualsiasi motivo. _Il medico ha un debito nei confronti del paziente_, che deriva dalla sua posizione privilegiata, dalla conseguenza nel definire la professione sanitaria come protetta. Intrattiene, in quanto titolari del dovere di bene operare, un’obbligazione nei confronti di tutti coloro che si rivolgono a lui nell'ambito della professione sanitaria.

- __In ambito sanitario si ha l'inversione dell'onere della prova__^[Normalmente l'onere della prova spetta all'accusa]: essendoci l'obbligazione del professionista sanitario di bene operare verso il paziente, spetta al professionista in caso di contenzioso dimostrare che ha agito con perizia, diligenza, prudenza e rispetto delle norme

## La cartella clinica
- La cartella clinica costituisce un atto pubblico^[= atto compilato da PU o IdPS nell'esercizio delle sue funzioni. Ha forza maggiore, in sede processuale, rispetto a certificati o scritture private], quindi è "vera fino a prova contraria"
	- Se non c'è in cartella, non è stato fatto/deciso (tutto ciò che manca può essere "nesso eziologico presunto" che ha favorito danno)
	- Cartella mal redatta in giudizio viene sempre considerata come segno di negligenza

### Abilitazione alla professione
- L'esercizio di una professione sanitaria senza abilitazione è abusivo (delitto necessariamente doloso per def.)
	- Fare da prestanome per l'esercizio abusivo, oltre ad essere deontologicamente proibito (art 67 CD) è reato -- che, peraltro, prevede sanzioni maggiori per il prestanome piuttosto che per l'abusante
- Scope of practice di una professione sanitaria protetta, nonché la dignità di definirsi come tale, è definito sovrapponendo 3 elementi: profilo professionale, ordinamento didattico e codice deontologico
	#. In base a decreti ministeriali istruttivi dei relativi profili professionali (__profilo professionale__)
	#. In base agli contenuto didattico--scientifico necessario per conseguire l'abilitazione a tale professione (__ordinamento didattico__)
	#. In base al contenuto degli specifici codici deontologici (__codice deontologico__)
	
	Nei fatti c'è però sovrapposizione tra le responsabilità e le competenze degli operatori sanitari

### Responsabilità condivisa in ambito sanitario
- Lavorando in equipe gerarchica la responsabilità si spalma su più persone, e si declina in base al ruolo
	- Responsabilità in vigilando → resp di controllare l'operato dei propri collaboratori e sottoposti
	- Responsabilità in eligendo → resp di scegliere la persona corretta per continuar eun compito
	- Responsabilità in educando → resp di rispondere dell'operato di coloro che si stanno educando all'indipendenza

### Assicurazione RC professionale
- RC professionale è obbligatoria sia per i sanitari (contro colpa lieve e/o grave)
	- Colpa lieve → errore ritenuto comprensibile
	- Colpa grave → errore madornale, ritenuto non scusabile
- Assicurazione civile (o analogo meccanismo di rimborso) _deve_ essere prevista anche dalle strutture sanitarie, per evitare che assistito si possa mai trovare davanti a medico insolvente
	- In ER: strutture sanitarie non hanno polizza assicurativa ma i dipendenti sono coperti da bilancio SSN. Se "colpa grave", tuttavia, SSN ha diritto di rivalsa (in toto o in parte) sul medico, esercitato tramite Corte dei Conti

## Consenso
- Legge 219/2017: [Norme in materia di consenso informato e DAT](https://www.trovanorme.salute.gov.it/norme/dettaglioAtto?id=62663&completo=true)
- L'atto medico, sebbene possa essere anche violento, è un _atto lecito_ se operato sotto opportune condizioni
	- Il __fine__: si deve __tutelare il diritto alla salute__ dell'assistito (Art 32 C)
	- Il __consenso__: l'assistito deve esprimere un _valido consenso_; e, eccetto in casi particolari^[ASO/TSO, infortunio sul lavoro, malattia professionale, conferma di commissione di delitti sessuali...], è libero anche di esprimere dissenso rispetto ad atti medici ritenuti necessari (__tutelare il diritto all'autodeterminazione__)
- Il consenso, perché sia valido, deve avere 2 fasi: una corretta informazione, e la raccolta del _valido_ consenso vero e proprio
	1. __Informazione__
		- _"Ogni pz. ha diritto a conoscere tutte le condizioni relative alla propria salute. Tuttavia, la volontà della persona di non essere informata dev'essere rispettata"_ --- (Convenzione di Oviedo per la protezione dei diritti dell'uomo  della dignità in biologia e medicina, 1997)
		- Corretta informazione fa parte dell'alleanza terapeutica tra medico e malato
		- Il medico deve saper modulare la modalità con cui informa il malato, adattandosi alla situazione contingente e al suo livello culturale, in modo da poter essere pienamente compreso (dovere deontologico di informazione "adeguata ed idonea")
		- In caso di prognosi grave o infausta l'informazione deve privilegiare la verità, senza tralasciare elementi di speranza (dovere deontologico)
		- L'informazione non deve essere affrettata: il malato deve avere tempo necessario per riflettere
		- Il depositario delle informazione è il malato, ma se non vuole riceverle può designare esplicitamente un'altra persona come suo sostituto; e questo va rispettato dal medico
		- Contenuto delle informazioni da dare: diagnosi, prognosi, alternative, rapporto r/b
	2. __Raccolta del valido consenso__
		- Valido ::= libero da costrizione, preceduto da informazione *adeguata*, dichiarato chiaramente e non presunto, attuale c/o situazione clinica, dato da una persona capace di intendere e di volere
		- Il consenso è specifico per una data situazione clinica e prestazione dxtp: se una delle due cambia, il consenso va raccolto nuovamente
		- Il consenso dev'essere esplicito e personale
		- Il consenso dev'essere in ogni caso raccolto prima dell'inizio della corrispondente attività
		- Il consenso dev'essere raccolto necessariamente in forma scritta nei casi previsti dalla legge
			- Prestazioni dxtp che prevedono uso di radiazioni ionizzanti
			- Trapianto d'organo
			- Accertamenti per HIV
			- Tp. con derivati o emoderivati
			- Sperimentazione scientifica
			- Prelievo o innesto di cornea
			- Uso offlabel di un medicinale
			- Procreazione assistita
			- Qualsiasi prestazione dxtp particolarmente complessa o se sono prevedibili sequele importanti
- In caso di minore o persona interdetta/inabilitata il consenso va espresso dal rappresentante legale
	- Se minore: uno o entrambi i genitori (se situazione di particolare gravità)
	- Se il rappresentante legale si oppone a trattamenti necessari a favore del minore: obbligo di informare autorità giudiziaria (si può procedere comunque, dandone informazione all'AG, se trattamento è urgente/emergente)
- In urgenza/emergenza il consenso, _se non è espressamente negato_, si ritiene presunto (stato di necessità)
- Il consenso può essere revocato in qualsiasi momento, anche dopo che il trattamento dxtp è stato iniziato

### Disposizioni anticipate di trattamento (DAT)
- Dichiarazione anticipata redatta per esprimere le proprie volontà in merito a trattamenti sanitari in previsione di un'eventuale futura incapacità di autodeterminarsi
	- Vanno depositate c/o registro nazionale delle DAT (Roma) tramite ufficio del proprio comune
	- Possono essere *redatte* in qualsiasi forma che consente al pz. di esprimersi
- Possono essere espresse da qualsiasi maggiorenne capace di intendere e di volere (no conto terzi, nemmeno genitore o tutore legale)
- Rinnovabili, revocabili o modificabili in qualsiasi momento. Se in urgenza possono anche essere modificate da una dichiarazione verbale in presenza di ≥ 2 testimoni
- Il sg. ha facoltà di nominare un fiduciario, che deve rappresentarlo nelle relazioni con medico e strutture sanitarie
- Le DAT possono essere disattese dal medico, _in accordo con il fiduciario_ (se presente), sse
	- Sono palesemente incongrue o non corrispondenti alla condizione clinica attuale del pz.
	- Ci sono tp. non prevedibili al momento della sottoscrizione che possono dare concrete possibilità di miglioramento delle condizioni di vita
- Se c'è conflitto tra fiduciario e medico la decisione è rimessa al giudice tutelare

> __Inabilità, interdizione e amministratore di sostegno__  
Ci sono cittadini italiani che possono essere in difficoltà per cause patologiche, fisiche o mentali e, in questo senso, la legge penale italiana va a tutelare queste persone limitandone la capacità di agire. Queste persone possono prendere delle decisioni e compiere degli atti giuridicamente validi che però non sono espressione della loro volontà ma espressione della propria patologia. Lo stato italiano nomina un medico legale o uno psichiatra forense (o entrambi) per visitare il paziente. Si prende atto delle sue difficoltà e se ne limita la capacità di agire. In questo senso ci sono dei procedimenti che si chiamano interdizione e inabilitazione. Il soggetto interdetto non ha alcuna capacità di agire, non può più compiere nessun atto giuridicamente valido. L’inabilitazione consente, invece, gli atti di ordinaria amministrazione ma limita quelli di straordinaria amministrazione, ovvero quelli che intaccano il patrimonio. Alla persona sarà consentito maneggiare i soldi ma non potrà effettuare vendite o cedere patrimonio. Per lo svolgimento di tali atti ci vuole la presenza di una persona che sia tutore per l’interdetto o curatore per l’inabilitato. Oggi l’interdizione e l’inabilitazione stanno sparendo. Nessuno le richiede più come istituzioni e si sta chiedendo di abrogare quel tipo legge. Questo perché sono procedimenti invasivi che limitano fortemente la capacità di agire di una persona, e ciò non è molto etico, specie se in certi ambiti è ancora capace di compiere scelte consapevoli. L’amministrazione di sostegno è un procedimento analogo che limita la capacità di agire ma è modulabile secondo le esigenze del soggetto. Ad esempio, può interessare solo la sfera economica e non la sfera sanitaria se in quest’ultimo ambito la persona è ancora in grado di prendere decisioni in maniera autonoma. Solitamente si tratta di una persona cara e di fiducia, spesso scelta e nominata dalla persona in difficoltà. Non si tratta una sostituzione ma di un accompagnamento di quest’ultima nelle scelte. Bisogna avere in mano il foglio della disposizione dell’amministratore di sostegno per capire cosa ha deciso il giudice e per quali ambiti è stato necessario l’affiancamento. In caso di necessità il giudice può anche nominare un amministratore di sostegno come fiduciario.

## Funzionamento del SSN
- L'attività sanitaria è vietata a meno che non vi sia autorizzazione da parte dello stato e/o dell'USL locale ad esercitarla. Questo per garantire _standard di qualità_ e, in questo modo, proteggere _paziente_ ed _operatore_
	- __Autorizzazione__ → richiesta ad esercitare attività sanitaria, se questa pone rischio per pz. o collettività (es: ambulatorio di radiologia privato), per dimostrare di __garantire *sicurezza*__. Necessita di autorizzazione del sindaco e del Dipartimento di Prevenzione dell'USL
	- __Accreditamento__ → richiesta, necessaria per determinate attività sanitarie, che serve per dimostrare di __garantire _sicurezza_ ed un opportuna _qualità_ dell'assistenza__

## Tanatologia

### Adempimenti ML
- Tra la morte e la sepoltura (regolamento di polizia mortuaria) devono avvenire 3 certificazioni
	1. Constatazione di decesso
	2. Denuncia della causa di morte (cd "modulo ISTAT")
	3. Certificato necroscopico

##### Constatazione di decesso
- __Compete al primo medico che entra in contatto con il defunto__
- Si verificano "segni abiotici immediati": mancanza di ABCD (⇒ stato di _"morte apparente"_)
- Libero, non esiste modulistica preimpostata (in cartella/in scheda intervento/...)

#### Denuncia della causa di morte
- __< 24h da constatazione di decesso__
- __Compete al medico che ha più probabilità di individuare la causa di morte__ (MMG curante/medico di reparto che ne ha seguito il ricovero/medico necroscopo/medico legale che fa autopsia > medico qualunque)
- Modulistica con denuncia della causa di morte va ad ISTAT (fini statistici, anagrafici, fiscali)

#### Certificato necroscopico
- > 15h e < 30h da constatazione, nel mentre mantenuti sorvegliati e in condizioni potenzialmente compatibili con la vita (obiettivo: evitare di misdiagnosticare decesso)
- Si certifica il verificarsi dei "segni cadaverici" (⇒ stato di _"morte reale"_)
- Compete al medico necroscopo
- In questo momento si dispone l'eventuale riscontro diagnostico o autoptico
	- Richiedibile da: MMG, medico che ha assistito il deceduto, necroscopo, famiglia
	- Nessuno può opporsi alla richiesta
- Se tutto ok: sepoltura concessa >24h da morte, oppure >48h da morte improvvisa o se sospetto morte apparente. __Questo tempo non occorre aspettarlo se si dx morte con criteri cardiaci (tanatogramma)__

### Cronologia degli eventi post-mortem
- Datazione della morte è tanto più approssimativa quanto ci si allontana da vero tempo di morte
- Gli eventi post-mortem ("fenomeni cadaverici consecutivi") sono estremamente variabili in successione e durata  
![](img/rigormortis.png)
	1. __Perdita di calore__ (1h--1gg) --- ha andamento in più fasi e risente estremamente dall'ambiente, dal soma e dall'abbondanza del pannicolo adiposo
		1. Calo lento (1--6h). Da mantenimento della temperatura per riserve di ATP. Si perde 0.5°C/h
		2. Calo rapido (6--24h). Perdita delle riserve. Si perde 1°C/h
		3. Equilibrio termico con ambiente (> 24h)
	2. __Rigor mortis__ (2h--1.5gg +) --- rigidità _tende ad essere_ contemporanea in tutti i fasci muscolari con una direzione privilegiata in senso cranio-caudale; si evidenzia meglio, all'inizio, in muscoli piccoli (palpebre e mandibola, testa-collo)
		1. Fase flaccida: perdita di tono post-mortem (1--2h)
		2. Fase rigida (~ 6--12h): rigor vero e proprio per stravaso intracellulare di Ca^++^ che provoca il legame tra actina e miosina. Ha un momento di irrigidimento progressivo e poi un plateau di mantenimento della contrazione
		3. Fase di risoluzione: perdita di integrità delle proteine

		Se si vince il rigor e si cambia posizione di un'articolazione si può distinguere la fase rigida dalla fase di risoluzione: in fase rigida l'articolazione si irrigidirà nella nuova posizione, in fase di risoluzione l'articolazione rimarrà flaccida
	3. __Disidratazione__ --- maggiormente osservabile in zone a cute sottile o particolarmente esposte: cornea, bulbo, sclera. Tipicamente: -15/-30 kg/die
	4. __Ipostasi__ (> 4--15h) --- macchie rosse/viola, tipicamente estese fino all'ascellare media, che si formano perché il sangue migra verso zone declive. Shock emorragico o cachessia rendono la formazione meno evidente. Tutto quello che fluidifica il sangue ne velocizza l'insorgenza (acidosi, freddo, tp. anticoagulanti, diatesi emorragica)
		1. Fase venosa (< 4h): macchie _rosse_ dovute alla migrazione del sangue in zone declive di vasi venosi pervi. Fino a 8--12h le ipostasi possono migrare seguendo i vasi
		2. Fase diffusiva (> 12h): i processi putrefattivi dei vasi determinano soffusione emorragica. La collocazione delle ipostasi diventa progressivamente sempre più permanente. Le macchie diventano progressivamente viola
			- Ipostasi "a mutanda": tipiche di impiccagione
			- Ipostasi "rosso ciliegia": tipiche di avvelenamento da CO
- Per opera della popolazione batterica, ora proliferante, si verificano i cd. _"fenomeni trasformativi"_, classificati in distruttivi o speciali in funzione del modo con cui i batteri proliferano
	1. __Fenomeni trasformativi distruttivi__
		- __Putrefazione__ --- metabolizzazione del cadavere da parte di germi che lo colonizzano. Parte solitamente dall'ipocondrio dx (appendice) → vasi venosi e linfatici → dappertutto. I tempi in caso di ambiente caldo e umido sono notevolmente accorciati (fase colliquativa ~ gg), mentre non avviene in acqua
			1. Fase cromatica (18--36h) --- il cadavere è verdognolo. Parte in addome, FIdx, per espandersi seguendo la trama linfovascolare (riscontro sulla cute del cd "reticolo venoso putrefattivo")
			2. Fase enfisematosa (3--6gg) --- il cadavere è rigonfio per accumulo di gas batterici nelle cavità
			3. Fase colliquativa (3--6m) --- discioglimento dei tessuti. Proseguimento rapido.
			4. Fase di scheletrizzazione (> 6m)
	2. __Fenomeni trasformativi speciali__ (dipendenti dall'ambiente in cui si trova il cadavere, per proliferazione batterica assente o particolare)
		- _Riduzione scheletrica_
		- _Corificazione_: aspetto "a cuoio" della cute. Necessita di sepoltura in bare metalliche (zinco in primis) che scoraggiano la crescita batterica e promuovono la coagulazione del collagene
		- _Saponificazione_: combinazione di acqua con grasso cadaverico
		- _Mummificazione_: condizione di ambienti secchi e ventilati
		- _Macerazione_: tessuti tumidi, aspetto untuoso, cute si distacca a guanto

## Specifiche questioni ML

### Fine vita
_Domanda: Dato che non è legale disporre liberamente della propria vita, è questo il motivo per cui l’eutanasia non è legale in Italia?_

Risposta: Vedendo i casi che sono emersi alla notorietà pubblica (ad esempio il caso Cappato-Dj Fabo)
bisogna chiarire anzitutto com’è trattato il suicidio in ambito penale. In ambito penale, nonostante non si possa disporre liberamente della propria vita, il suicidio non è un reato. Ha tuttavia un significato antisociale, proprio perché, configurandolo come un reato, non potrebbe essere corrisposto da una pena che si rivelerebbe efficace. Allo stesso tempo, ritenendo il suicidio come reato, si potrebbe incappare in una situazione controproducente, portando la persona che ha tentato il suicidio a non recarsi in ospedale o a chiedere aiuto proprio perché finirebbe per scontare una pena. Ciò che, invece, è un reato per il Codice penale è l’istigazione o l’aiuto al suicidio (il reato per cui si era
autodenunciato Cappato accompagnando Dj Fabo in Svizzera).

> Art 580 cp: Chiunque determina altri al suicidio o rafforza l'altrui proposito di suicidio, ovvero ne agevola in qualsiasi modo l'esecuzione, è punito, se il suicidio avviene, con la reclusione da cinque a dodici anni. Se il suicidio non avviene, è punito con la reclusione da uno a cinque anni, sempre che dal tentativo di suicidio derivi una lesione personale grave o gravissima…

L’articolo 580 del Codice penale delinea tre possibili modi di configurare il reato: determinando, rafforzando o agevolando l’altrui proposito e l’esecuzione del suicidio. Con agevolare si intende l’aiuto materiale all’esecuzione del suicidio.
Con determinare invece si intende andare a instillare nel soggetto il proposito di suicidarsi, determinandone appunto l’atto. Infine, si può rafforzare il già presente proposito al suicidio di un soggetto. Vi sono anche varie aggravanti, strettamente connesse ai concetti di cui si è tenuto conto nel momento in cui è stato trattato il consenso. Nel momento in cui si configura il reato di aiuto/istigazione al suicidio di una persona con età compresa tra 14 e 18 o parzialmente capace di intendere e di volere, si avrà un aumento di pena. La pena, invece, corrisponde alla stessa dell’omicidio volontario, nel momento in cui il reato si configura su di una persona di età inferiore ai 14 anni o su un totale infermo di mente. 12Vi è anche l’omicidio del consenziente, art 579 cp: “Chiunque cagiona la morte di un uomo, con consenso di lui, è punito con la reclusione da sei a quindici anni”, ciò perché il soggetto non può disporre liberamente della sua o della altrui vita.

La Corte costituzionale può intervenire e discutere alcune leggi rispetto ai principi costituzionali; infatti, nel 2019 essa si è pronunciata dichiarando illegittimo l’articolo 580 del Codice penale in una sua parte, in cui non è esclusa la punibilità della persona che agevola l’esecuzione della persona tenuta in vita da trattamenti di sostegno vitale, affetta da una patologia irreversibile fonte di sofferenze fisiche o psichiche che ella reputa intollerabili. La persona deve, chiaramente, essere pienamente capace di prendere decisioni libere e consapevoli.

Di conseguenza, la Corte costituzionale si è pronunciata andando a rendere possibile l’omicidio del consenziente sotto queste condizioni, a condizione che le modalità di esecuzione debbano essere effettuate in una struttura pubblica del SSN e che ogni singolo caso specifico debba essere preso in considerazione dal comitato etico territorialmente competente, che dovrà dare il suo assenso. Qual è il razionale alla base di questa scelta della Corte costituzionale? La corte costituzionale ha osservato che chi è sottoposto al trattamento di sostegno vitale è considerato dall’ordinamento in grado di interromperli, quindi porre fine alla propria vita (questo perché il consenso è revocabile e ad esempio un paziente che ha bisogno del respiratore per sopravvivere può decidere di interrompere la respirazione artificiale e andare incontro a morte), non è ravvisabile la ragione per cui la stessa persona non possa decidere di concludere la propria esistenza con l’aiuto di terzi in presenza di determinate condizioni.

Questo è perfettamente logico, ma ad oggi è possibile interrompere un trattamento salvavita, ma non è possibile chiedere a qualcuno di determinare la propria morte nel momento in cui la vita in determinate condizioni diventa insopportabile.

Il divieto assoluto di aiuto al suicidio nell’imporre al paziente una sola modalità di congedarsi dalla vita limita ingiustificatamente e irragionevolmente la libertà di autodeterminazione del malato nella scelta delle terapie, comprese quelle finalizzate a liberarlo delle sofferenze attraverso la morte. Quindi, l’atto diretto nel provocare la morte del paziente viene considerato addirittura un atto terapeutico dalla Corte costituzionale e questo si discosta da quello che dice il codice deontologico.

### Lesioni traumatiche di pertinenza ML
- Trauma ::= effetto patologico lesivo secondario ad agenti meccanici
- Obiettivo ML: stabilire natura ed entità del trauma, valutandone le conseguenze in rapporto a legge
- 3 tipi di lesioni traumatiche: da azioni contundenti vs da azioni speciali vs grandi traumatismi
	- Ferite da azione contundente
		- Escoriazione
		- Ecchimosi
		- Ferita lacero--contusa (con perdita di materia)
		- Frattura ossea
		- Ferita viscerale
	- Ferite da azione speciale
		- da taglio
		- Da punta
		- da punta e taglio
		- Da fendente (da strumento pesante)
		- Da arma da fuoco
	- Grandi traumatismi
		- Investimento
		- Precipitaione
		- Esplosione

#### Ferite da taglio
- Ottenute con strumento con spigolo tagliente (tipico o atipico)
- Non perdita di sostanza (altrimenti: ferita lacero-contusa)
- Diverse forme
	- Abrasione
	- Ferita lineare
	- Ferita a lembo
	- Ferita mutilante
- Le ferite seguono le linee di tensione cutanea ("linee di Langer"^[![Linee di Langer](https://upload.wikimedia.org/wikipedia/commons/4/44/Langer%27s_lines.jpg)])

> __Scannamento__  Lo scannamento è una particolare ferita da taglio che si produce recidendo le canne del collo. La morte avviene per dissanguamento, e ancor più frequentemente per sommersione interna. Ossia, il sangue dai grossi vasi del collo passa nelle vie respiratorie e il soggetto annega nel proprio sangue. È più frequente nel suicidio che nell'omicidio. È, infatti, una modalità piuttosto frequente di suicidio. Osservando le caratteristiche dello scannamento possiamo fare diagnosi differenziale tra omicidio e suicidio. Tra tutte queste caratteristiche le più importanti sono le ferite da saggio e assaggio. Quando un soggetto si suicida, spesso non riesce ad inferirsi un unico colpo mortale, ma fa dei tentavi o va a saggiare la resistenza cutanea per pianificare quale sarà la forza del colpo che dovrà infliggersi. Quindi, in caso di suicidio, si potrebbe osservare la presenza sul collo di una serie di tagli di prova, paralleli gli uni agli altri. Si potrebbero trovare anche tagli sui polsi o sulle mani, sempre compiuti con l’intento di saggiare la resistenza.

> __Ferite da difesa__  
Ci fanno pensare ad un omicidio. Il soggetto, in caso di omicidio, tenterà di difendersi nei confronti dell’aggressore: tenterà di afferrare la lama per fermarla (ferite da difesa attiva), o interporrà gli avambracci tra la lama e il proprio corpo per proteggersi (ferite da difesa passiva). Nel caso il soggetto provi a scappare potremmo riscontrare la presenza di ferite da schivamento sulle spalle o sul dorso.

#### Ferita da corpo contundente
- Ecchimosi sse energia non è sufficiente a vincere elasticità della pelle (se succede è FLC)
- Escoriazione: lesione di pelle o derma
	- Escoriazione di primo grado: non si ledono i vasi (crosta gialla)
	- Escoriazione di secondo grado: si ledono i vasi (crosta rossa)
	- Escoriazione di terzo grado: si lede il derma (crosta rossa + cicatrice)
- __Se si riscontrano lesioni analoghe databili a diverse epoche, sospettare maltrattamento__

#### Ferite da arma da fuoco
- Arma da fuoco ::= arma che sfrutta energia da combustione rapida di gas
	- A palla unica
		- Proiettile a punta cava (spesso si arresta nel bersaglio, malissimo!). Illegali, a disposizione solo di FFOO, che possono sparare in posti affollati
		- Proiettile a punta tonda (spesso riesce a trapassare il bersaglio: meglio, cede meno energia)
	- A palla multipla (tipiche della caccia)
- 2 modalità con cui si produce il danno: energia e cavitazione
	- Velocità alta ⇒ grande energia cinetica ⇒ grande energia trasferita quando il proiettile penetra i tessuti
	- Il proiettile, viaggiando a grande velocità, imprime danno anche perché determina espansione e compressione dei tessuti che attraversa, creando durante il suo passaggio cavità temporanee che si richiudono poco dietro alla coda del proiettile stesso
- Si può determinare grossolanamente la distanza a cui era l'arma valutando la presenza di aloni e segni cutanei
	- Colpi a contatto: fumi si incuneano tra piano osseo e cute. Spesso il foro è stellato e si ha il tatuaggio del calco della punta dell'arma
	- Colpi quasi a contatto (5--10cm): fumi ustionano cute sovrastante
	- A distanza > 40cm: non segni cutanei dei fumi
- Foro d'ingresso e di uscita (se presente) non sono necessariamente allineati: il proiettile dentro al corpo può deviare se incontra strutture rigide

### Lesioni asfittiche
- Asfissia è un processo polifasico che dura complessivamente 4--6'
	1. Dispnea inspiratoria --- ↓ pO₂ porta un aumento riflesso degli sforzi inspiratori
	2. Dispnea espiratoria --- ↑ pCO₂ porta un aumento riflesso ventilatorio
	3. Apnea --- gli aumenti riflessi sono inefficaci, il sg. diventa apnoico. Si ha morte delle cellule nervose
	4. Boccheggiamento --- fase di gasping (se presente), per impulsi sconclusionati dei neuroni morenti dei centri respiratori
- 4 cause di asfissia
	- Occlusione degli orifizi (_soffocazione_)
	- Occlusione ab estrinseco delle vie respiratorie (_strozzamento_ [uso mani], _strangolamento_ [uso strumento], _compressione del collo_ [collo piegato innaturalmente], _impiccamento_)
	- Occlusione ab intrinseco delle vie respiratorie (_annegamento_ [da liquidi], _sommersione interna_, _intasamento_ [da solidi])
	- Per impedimento dell'espansione del torace (_morte nella folla_, _seppellimento_, _crocefissione_^[Il soggetto viene posto in una posizione innaturale per molto tempo, ad un certo punto perde la forza muscolare e muore di asfissia])
- Dal momento che nel collo passano anche strutture vascolonervose, la morte per asfissia si determina, più che per fattori strettamente asfittici (problema in B), per fattori nervosi^[Rottura del dente dell'epistrofeo, compressione del vago con sincope profonda, compressione dei glomi e bradicardia riflessa, compressione del nervo frenico...] o circolatori (problema in A/D e in C)

#### Annegamento
- Nell'annegamento si riscontrano 2 fattori (non patognomonici, ma altamente suggestivi)
	- Ipostasi che si formano nelle regioni anteriori (si annega a testa in giù, dopotutto, altrimenti si continuerebbe a respirare...)
	- __Fungo schiumoso__ --- schiuma soffice bianca/rosa che si forma mentre il sg. annega, per acqua che, nei polmoni, si mescola ad aria e muco. Quando il cadavere viene tirato fuori i fenomeni putrefattivi accelerano: si forma rapidamente gas in addome, che aumenta di riflesso la pressione intratoracica e questo induce la fuoriuscita del "fungo schiumoso" -- che poi di fungo non ha nulla -- dalle vie aeree
- 2 modalità autoptiche per dimostrarlo
	- Polmoni affondano quando sommersi; se galleggiano significa che contengono aria ed annegamento è impossibile
	- Test delle diatomee: Le diatomee sono dei fitoplancton con guscio in silice, presenti a livello dell’acqua. Quando si ritrova un cadavere morto per annegamento, si vanno a confrontare le diatomee presenti nell'acqua ritrovata nei polmoni del cadavere con quelle presenti nel corso d’acqua in cui esso è stato ritrovato. Se risultano essere le stesse, allora il cadavere sarà annegato in quel corso d’acqua. Se invece sono diverse, il cadavere è stato spostato dal luogo della morte. Ciò, però, non basta per fare diagnosi di annegamento, perché l’acqua penetra anche passivamente attraverso le vie respiratori fino ai polmoni (anche se il soggetto era già morto). Bisogna quindi considerare che se il soggetto annega, le diatomee vengono aspirate, passano dai polmoni al torrente circolatorio attraverso le membrane alveolari, e attraverso il circolo sanguigno raggiungono tutti i distretti corporei. Perciò, se le diatomee vengono ritrovate, in quantità rilevanti, anche in tessuti distanti rispetto a quello polmonare, allora si può fare diagnosi di annegamento.
	- Enfisema polmonare acuto
	- Edema acquoso
	- Acqua in stomaco

#### Impiccamento
- Completo (tutta la figura non tocca terra) o incompleto (parte della figura tocca terra)
- Tipico (nodo alla nuca) o atipico (nodo in altra posizione)
- Il solco dell'impiccamento ha caratteristiche tipiche che vanno cercate, per distinguere l'impiccamento da altro
	- Direzione del solco obliqua dal basso all'alto
	- Solco discontinuo: si interrompe al nodo
	- Solco ineguale: diversa profondità, la compressione non è uniforme
	- A volte: segni di emorragia circostanti al solco
- Segni cadaverici tipici dell'impiccamento: ipostasi a mutanda, cianosi del volto, emorragie sottocongiuntivali, protrusione della lingua, priapismo/emissione di sperma

### Interruzione volontaria di gravidanza
