Riassumendo l'esempio della “coscetta di pollo”: siamo in presenza di un polisaccaride legato ad una proteina, e questa
parte polisaccaridica è quella riconosciuta dall'anticorpo.
Viene endocitato tutto il complesso, viene processata e presentata la parte proteica la quale è riconosciuta dal Linfocita T
follicolare che va verso il Linfocita B e “dà” le sue citochine che corrispondono al segnale (per il B) di poter fare switch di
classe, cellule della memoria ecc; ma inizialmente l’anticorpo aveva visto la parte polisaccaridica. Pertanto vengono
prodotti dal Linfocita B non solo anticorpi contro la proteina ma anche contro il polisaccaride. Inoltre se è stato solo il
polisaccaride ad essere riconosciuto il B produrrà anticorpi solo contro di esso.
In medicina tutto ciò serve a spiegare 2 cose fondamentali:
- perché noi facciamo anticorpi con la memoria contro le medicine
- perché facciamo i vaccini contro i polisaccaridi.

# Vaccino contro polisaccaridi
ESEMPIO 1: se noi vogliamo vaccinare la popolazione contro il meningococco e lo pneumococco, non possiamo
vaccinarci contro le proteine in quanto sono nascoste dentro la CAPSULA (parte più pericolosa del batterio). Per fare
delle IgG che possano perforare, attivare il complemento e la fagocitosi ecc... dobbiamo fare uno SWITCH di CLASSE;
per eseguire questo SWITCH prendiamo il polisaccaride 'PNEUMOCOCCO', lo leghiamo covalentemente ad una
proteina, in questo caso il tossoide tetanico (lo stesso che si usa per fare la vaccinazione contro il tetano); a questo punto il
complesso POLISACCARIDE (pneumococco) + PROTEINA (tossoide tetanico) viene endocitato e va nel linfonodo. Se,
come succede, ci sono dei Linfociti B che riconoscono quel complesso non dalla parte proteica ma dalla parte
polisaccaridica, questo viene endocitato, processato e presentato ai Linfociti T i quali cedono le loro citochine ai Linfociti
B; così facendo si attivano i Linfociti B che produrranno plasmacellule e anticorpi contro il POLISACCARIDE.
Questa è la strategia vaccinale che ha permesso di creare vaccini contro PNEUMOCOCCO ed EMOFILO ed è anche ciò
che spiega come mai noi possiamo avere degli anticorpi contro la Penicillina.
Come facciamo ad avere Anticorpi che sono IgG o IgE? (quest'ultime vengono prodotte in presenza di un'allergia, per
esempio in seguito all’ingestione in alcuni casi dell’aspirina). Le IgE seguono lo scambio di classe e per averle devo aver
avuto un T follicolare che ha indotto un B a produrre anticorpi contro quell'oggetto. Quindi anche nel caso dell'aspirina
che è acido salicilico e non una proteina posso avere IgG contro questa molecola; analogamente posso avere delle IgE
contro la penicillina.

Ci sono dei farmaci che son capaci di legarsi covalentemente alle proteine (albumina); quindi se il farmaco, attaccato ad
una proteina, va dentro il linfonodo e viene riconosciuto dal Linfocita B, il Linfocita T cede le sue chemochine che
specializzano il Linfocita B alla produzione di IgE o IgG (Immunoglobuline che riconoscono la penicillina).

# Allergia a polisaccaridi
ESEMPIO 2: la penicillina viene assorbita molto bene a livello della superficie dell'eritrocita; quando noi facciamo
un’iniezione e non sappiamo che il sangue della persona, a cui stiamo facendo l'iniezione, presenta degli anticorpi contro
la penicillina, questi si attaccano sulla superficie dell'eritrocita e se sono tanti, possono attivare il complemento e portare
alla distruzione dell'eritrocita. Si ha crisi emolitica immunomediata a seguito della somministrazione di penicillina (si può
morire).
Questo vale anche per le allergie. Posso riconoscere il farmaco che arriva sulle MASTCELLULE che hanno il recettore
per le IgE e sono presenti soprattutto a livello delle mucose. Se io somministro qualcosa contro cui io sono allergico in
poco tempo, vi è la distruzione delle mastcellule e vi è un’infiammazione acuta che può portare anche a shock anafilattico.
Se noi abbiamo qualcuno che non tollera un farmaco per un meccanismo IMMUNO MEDIATO dobbiamo trovare le IgE
e le IgG altrimenti è un altro tipo di meccanismo.
