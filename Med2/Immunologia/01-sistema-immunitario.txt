\part{Il quadro generale del sistema immunitario}

![](img/organi-sistema-immunitario.png)\ 

- "Anatomia in movimento": i componenti del sistema immunitario sono, per la gran parte, mobili una volta creati -- nel senso che svolgono il loro compito in distretti corporei diversi da quello in cui si sono originati
    - Vengono originati negli organi linfoidi primari (principalmente \a{midollo osseo}, ma anche \a{timo}^[In quanto è qui che si conclude la maturazione dei linfociti T e l'acquisizione della loro immunocompetenza])
    - Agiscono in organi linfoidi secondari (\a{linfonodi}, \a{milza}, \a{MALT})
- La risposta immunitaria è portata avanti da cellule che viaggiano in sistemi che scorrono. Il concetto fondamentale è che la __sostanza immunogenica, per scatenare una reazione, deve venire a contatto con le cellule capaci di riconoscerla__, le quali però non la stanno cercando attivamente: il movimento serve a "pattugliare" e massimizzare la possibilità d'incontro. La reazione, però, avviene solamente in punti "strategici" per l'organismo, ovvero principalmente gli organi linfoidi secondari. Sono tuttavia possibili reazioni flogistiche a livello _locale_

\footnotesize
C'è una serie su yt di 3 video, molto bella, che spiega in una mezz'oretta il quadro generale del sistema immunitario^[[https://www.youtube.com/playlist?list=PLrHxR2pWriXqxqVLlKT4gguVwVuVQXW4Z](https://www.youtube.com/playlist?list=PLrHxR2pWriXqxqVLlKT4gguVwVuVQXW4Z)] \marginnote{\qrcode{https://www.youtube.com/playlist?list=PLrHxR2pWriXqxqVLlKT4gguVwVuVQXW4Z}}
\normalsize

# Immunita' innata
- \TODO{Fare tutta la intro riepilogativa dell'immunità innata}
- La ratio principale dell'immunità innata è quella di __fornire una prima linea di difesa, immediatamente attiva, per contrastare l'immunogeno__; mentre parallelamente "prepara il terreno" per l'azione, che risulterà definitiva, dell'immunità specifica^[Essenzialmente, resiste all'assalto finché non arriva l'artiglieria della risposta adattativa]
- Ha una risposta immediata -- ma aspecifica, superficiale e poco controllabile: per questo va bene solo come prima istanza, ma non è la soluzione definitiva
- Ha un ruolo fondamentale nell'indurre la risposta immunitaria adattativa, che senza la stimolazione della risposta innata non saprebbe né _come_ né _dove_ agire

\greenbox{Inflammaging}{
\textbf{Inflammaging}: stato di infiammazione cronica e a basso grado che progredisce ed è caratteristico del processo di invecchiamento. Con l'età, l'efficacia del sistema immunitario adattativo cala, mentre quello innato assume un ruolo sempre più protagonista. Tuttavia, la sua azione è molto aspecifica e poco controllabile, con il risultato che, se attivato cronicamente, porta progressivamente ad uno stato di infiammazione generale. In aggiunta, con l'età si assiste sempre a più danno e stress cellulare, che portano alla produzione di DAMPs e, conseguente, ad una attivazione dell'immunità innata
}

# Cellule APC
- Sono __Antigen Presenting Cells__: cellule il cui compito è
    1. Raccogliere l'antigene a livello locale, processarlo, ed esporlo sulla propria membrana cellulare (complessato con le proprie proteine MHC2^[Non MHC1, che serve a identificare una cellula come self])
    2. Migrare negli organi linfoidi secondari e presentare l'antigene raccolto ai linfociti (sopratutto T), che in questo modo si attivano
- Si dividono in
    - __APC professionali__: espongono MHC2 costitutivamente
        - Cellule dendritiche
        - Macrofagi
        - Linfociti B
    - __APC non professionali__: espongono MHC2 solo se stimolate appropriatamente
        - Alcuni granulociti
- In buona misura, sono il __ponte__ che connette l'immunità innata con l'immunità adattativa: agiscono in maniera innata non appena trovano patogeni, fagocitandoli -- ma, sotto stimoli adeguati, siccome hanno possibilità di _presentare_ l'antigene che hanno fagocitato, servono ad _attivare e sostenere_ l'immunità adattativa

## Cellule dendritiche
- APC che, legando l'antigene a livello tissutale, lo portano nella zona paracorticale del linfonodo e qui lo dividono in peptidi. Questo serve per attivare la risposta, infatti:
    - Espongono l'antigene complessato con il MHC, attivando in questo modo i linfociti T^[Che altrimenti non riuscirebbero a legarlo, a differenza dei linfociti B che possono legare l'antigene in forma nativa]
    - Aumentano la concentrazione degli antigeni, e quindi la possibilità che vengano incontrati dai linfociti
- Alcune cellule dendritiche producono molecole specifiche (es: `α-1-interferone` e cellule dendritiche epidermiche di Langerhans)
- Tipicamente, post contatto con antigene, migrano negli organi immunitari secondari (linfonodi, MALT, milza) per presentare lì l'antigene

# Immunita' specifica

## Organi linfoidi
- Organi linfoidi primari: dove avviene la produzione e la maturazione delle cellule, che sono però _naïve_
- Organi linfoidi secondari: sede in cui le cellule naïve incontrano l'antigene, diventando quindi effettori

### Organi linfoidi primari
- \a{Midollo osseo}
    - Sede di sviluppo iniziale di tutte le cellule della linea emopoietica
    - Produce
        - __Linfociti B _naïve_ __
        - Linfociti _pro-T_
- \a{Timo} (solo linfociti T)^[Il timo molto precocemente comincia a perdere il suo parenchima, che viene sostituito con adipociti (__involuzione adiposa__): già a 30 anni ha perso tra il 40 e il 60% della sua massa funzionante]
    - Il linfocita pro-T qui completa la maturazione, acquisendo il recettore che lo contraddistingue
    - Nel timo avviene la _selezione dei linfociti_, che stermina tutti i linfociti T che non presentano le caratteristiche di compatibilità ed efficacia "ottimali"
    - I linfociti che sopravvivono alla selezione escono come __linfociti T naïve__

#### Timo
- __Accoglie _pro-linfociti T_ immaturi__ provenienti dal midollo, __li seleziona e fa sopravvivere solo un ristretto sottoinsieme (~1%) dei linfociti in ingresso, che nel frattempo concludono la formazione (_linfociti T maturi_ ma ancora _naïve_)__
- Anatomia del timo
    - Il timo è costituito da una impalcatura di cellule di natura epiteliale (\a{stroma})
        - Cellule epiteliali: costituiscono l'impalcatura di alloggio per i timociti
        - Cellule APC timiche: presentano gli auto-antigeni complessati con l'MHC, necessari per la selezione corticale (positiva e negativa)

<!--
- Processo di maturazione
    - L'ingresso nel timo è permesso per via del riconoscimento del linfocita T della chemochina `CCL25` espressa nei vasi che irrorano il timo
    - I linfociti vengono alloggiati nello stroma, per ora nella parte corticale
    - I timociti appena entrati sono timociti __doppio negativi__ (non esprimono nessuno dei 2 marcatori tipici dei timociti maturi, ovvero `CD4` o `CD8`)
    - I tmiociti esprimono il recettore e diventano __doppio positivi__ (CD4+ _e_ CD8+)
    - Abbiamo la selezione dei linfociti, per mantenere vivi solo quelli che hanno il giusto grado di affinità con l'MHC _e che contemporaneamente_ tollerino il self[^selezione-lin]. La selezione è per round successivi di esposizione ad auto-antigeni complessati con MHC (grazie alle APC dello stroma)
        - __Seleizione positiva corticale__, che fa sopravvivere solo i linfociti MHC-compatibili (ovvero quei linfociti capaci di legarsi all'MHC). Questo permetterà ai T di sopravvivere solo se hanno una visione __MHC-ristretta__
        - __Selezione negativa corticale__ e __selezione negativa midollare__, che uccide quelli _troppo_ attivi -- e quindi troppo pericolosi, perché non tolleranti verso il self
    - Ora, nel passaggio tra la zona subcorticale e quella midollare, i linfociti fanno committment verso una delle due linee (__singolo positivo__)
        - `CD8+` -- diventeranno _linfociti T citotossici_
        - `CD4+` -- diventeranno _linfociti T helper_
        - Alcuni esprimeranno la combinazione `CD4+`/`CD25+`, e diventeranno _linfociti T regolatori_
    - L'uscita è permessa tramite \TODO{}. 
    - I linfociti T che sopravvivono alla selezione sono tutti simili, tranne che per i recettori di membrana e per i CD espressi
-->

- __Il meccanismo con cui si riesce ad avere la selezione verso un grandissimo numero di auto-antigeni non timici è grazie alla loro presentazione da parte delle cellule epiteliali dello stroma__. La selezione avviene in 2 momenti
    1. Selezione corticale
        - __Selezione positiva corticale__: fa sopravvivere solo i linfociti MHC-compatibili (_MHC-ristretti_)
        - __Selezione negativa corticale__: fa sopravvivere solo quelli che non reagiscono in maniera devastante con i peptidi complessati con l'MHC, per non incorrere il rischio di avere linfociti cross-reattivi contro il self solo perché sono estremamente attivabili dalla presenza del mero MHC
    2. Selezione midollare
        - __Selezione negativa midollare__: fondamentale per lo sviluppo della _tolleranza centrale_. I linfociti T vengono esposti ad antigeni _self_ e vengono eliminati tutti quelli reattivi

<!---
    - Le cellule epiteliali dello stroma timico esprimono moltissimi auto-antigeni extra-timici
    - Questo è permesso tramite 2 possibili meccanismi (molta molta ricerca intorno)
        - Induzione della loro trascrizione tramite fattori di trascrizione `AIRE`
        - Il meccanismo è convincente, però non del tutto: bisognerebbe che quelle cellule epiteliali regrediscano allo stadio embirionale per poter esprimere auto-antigeni tipici di altri tessuti
    - Teoria delle nanovescicole (\TODO{})
        - Ogni cellula produce una nanovescicola tipica che contiene i _suoi specifici antigeni_
        - Le nanovescicole vanno al timo
        - Le cellule dello stroma espongono gli auto-antigeni arrivati dalle nanovescicole
-->

- Dal timo escono __linfociti T naïve__ molto affini all'MHC che tollerano il self. La linea però, è molto sottile: i linfociti T sono comunque roba molto pericolosa, e il confine tra attaccare il non-self e attaccare il self è labile

### Organi linfoidi secondari
- \a{Linfonodi}
    - Organizzati in stazioni di filtraggio lungo i vasi linfatici
    - Contiene sia linfociti B che T stipati^[Riconoscibili solamente mediante colorazioni immunnologiche, non da osservazione istologica (tantomeno macroscopica), rispetto alla quale i linfociti sembrano tutti uguali]
        - Area B: follicolo linfoide \marginnote{In caso di risposta immunitaria il follicolo linfoide si gonfia, perché il linfociti B cambiano di dimensione mentre si trasformano in plasmacellule. Viceversa, osservando l'area T non è possibile stabilire se si sta verificando una risposta, perché i linfociti T non cambiano di dimensione e morfologia una volta attivati}
        - Area T: sottocorticale e interfollicolaree
- \a{MALT}
    - Si specializza in tessuti differenti a seconda della collocazione
    - Il MALT più importante è l'\a{anello di Waldeyer}, che difende le prime vie aeree^[È il tessuto linfoide di cui fanno parte anche le tonsille]
- \a{Milza}
    - Capta gli antigeni circolanti che sono nel torrente circolatorio
    - Ha anche ruolo ulteriore di depurare il sangue da eritrociti invecchiati

#### Linfonodi
- Organi di forma reniforme, piccoli (~ 1cm), distribuiti in zone strategiche di tutto il corpo
- Raccolgono e filtra la __linfa__: refluo convogliato dal sistema linfatico che contiene anche tutto ciò che è in più presente nella matrice extracellulare di tutti i tessuti
    - La linfa deriva dal liquido interstiziale
    - La linfa viene convogliata mediante capillari a fondo cieco verso i linfonodi. I capillari hanno epitelio monostratificato con cellule parzialmente sovrapposte che agiscono da valvola unidirezionale
- __I linfonodi sono organizzate in _catene_ lungo i vasi e vagliano sequenzialmente, tramite i linfociti che li popolano, la linfa che passa attraverso di loro__
- Per sviluppare la risposta immunitaria è imperativo che l'antigene entri in contatto diretto con i linfociti. Il percorso che segue la linfa nel linfonodo è finalizzato a questo: entra da molteplici vasi linfatici afferenti, per attraversare il parenchima ed uscire attraverso un solo dotto efferente
    - I canali linfatici efferenti scaricano la linfa nel \a{seno sottocapsulare}: uno spazio sottocapsulare vuoto in cui sono presenti i __macrofagi sottocapsulari__. Prosegue
        - Percolando dalla zona corticale alla midollare, e da qui al dotto efferente
        - Attraversando apposite strutture (\a{condotti reticolrari})
    - I linfocti con cui viene in contatto sono oragnizzati in 2 zone:^[Ben distinguibili solo con colorazioni a immunofluorescenza]\
\
\begin{center}\
\includegraphics{img/linfonodi-immunocolorazione.png}\
\end{center}\
        - Zone __parafollicolari__ -- circostante i follicoli, contengono linfociti T
        - Zone __follicolari__ -- costituite da _follicoli_ di linfociti B e cellule dendritiche. È la "zona di battaglia" della risposta immunitaria. Qui i linfociti da naive diventano __effettori__^[_Naive_ ed _effettore_ è un concetto trasversale alla famiglia di linfocita, è più astratto: _naive_ indica un qualsiasi linfocita che non ha ancora mai incontrato l'antigene, _effettore_ indica un linfocita che -- avendo incontrato l'antigene -- ha un ruolo attivo nella risposta immunitaria]
            - Follicoli primari: con centro germinativo, attivi
            - Follicoli secondari: senza centro germinativo
    - La linfa segue poi dalla zona paracorticale alla zona midollare, dove ci sono i macrofagi midollari
    - Esce dal linfonodo tramite i canali che confluiscono nel dotto efferente, che afferirà al linfonodo successivo

## I linfociti
- __Cellule protagoniste della risposta immunitaria specifica__:^[La risposta immunitaria _aspcecifica_, che è __fondamentale__ nel dare all'organismo il tempo sufficiente per mettere in moto il sistema della risposta immunitaria specifica cellulomediata. La risposta immunitaria aspecifica è data da neutrofili, eosinofili e basofili che riconoscono DAMPS E PAMPS] durante la maturazione vengono prodotti i __recettori per lo specifico antigene che quel linfocita combatte__
- Prodotti da \a{midollo osseo} delle ossa lunghe e delle ossa piatte (ileo, omero, femore...)
    1. Crescono le cellule della __linea staminale emopoietica__
    2. Si produce un _precursore comune_ negli organi __linfoidi primari__
    3. Il progenitore comune fa commitment verso una linea linfoide precisa: diventa o _pro-B_ o _pro-T_
    4. Qui si differenzia il percorso per le due linee:
        - __Linfociti B__: rimangono nel  nel \a{midollo osseo} per maturare
        - __Linfociti T__: escono dal midollo osseo e si dirigono al \a{timo}, dove andranno incontro ad un feroce processo di __selezione__, che conclude la loro maturazione. Solo pochissimi, in proporzione, arriveranno a diventare linfociti T maturi (ancora, a questo punto, naïve, perché non hanno ancora incontrato l'antigene)
- Esistono 2 famiglie di linfociti
    - __Linfociti T__: riescono a riconoscere l'antigene solo se questo viene __presentato__ loro dalle APC, le quali lo presentano complessato con le proteine del \textsc{Major Histocompatibility Complex}^[Un gruppo di proteine di membrana che identifica la cellula come _self_, capaci in certi citotipi (cellule APC) di legarsi con l'antigene e presentarlo in questo modo ai linfociti, attivandoli]
    - __Linfociti B__: linfociti che riescono a riconoscere anche antigeni liberi, non presentati da nessun citotipo -- anzi, a volte si comportano essi stessi da APC. In aggiunta, producono anticorpi solubili, una volta differenziati in _plasmacellule_ secondariamente al contatto con un antigene

### Linfociti T
- Non riescono a riconoscere l'antigene da soli, hanno bisogno che l'antigene sia complessato con le proteine del __complesso MHC__ (i linfociti T sono __MHC-ristretti__)
    - Dipendono quindi dalle cellule APC, sulle quali l'antigene è legato al complesso MHC
- Ferocemente selezionati per escludere cross-reattività
- __Nel momento in cui i T naive incontrano l'antigene _e_ si trovano in un contesto di _stimolazioni accessorie corrette_, diventano linfociti T effettori__: in grado, cioè, di completare l'azione di distruzione dell'immunogeno
    1. __Linfociti T helper__ (`CD4+`)-- coordinano la risposta immunitaria (sia innata che specifica, con particolare attenzione alla cooperazione dei due tipi di risposta). Senza i T helper anche i linfociti B sarebbero molto loffi nel rispondere e, ultimamente, inefficaci
        - __TH__ -- Potenziano l'azione delle cellule della risposta immunitaria aspecifica. Entrano in scena secondariamente (~ 7 gg dopo) alle cellule della risposta immunitaria innata, coordinando la risposta immunitaria nel suo complesso tramite la produzione di __interleuchine__
        - __THF__ (T-Helper Follicolari) -- Si trovano nelle aree B dei linfonodi, e sono fondamentali nell'indurre i linfociti B a produrre anticorpi tramite contatto fisico 1:1^[Ecco perché negli organi linfoidi secondari i linfociti sono tutti stipati e a contatto]. Inducono i linfociti B a differenziarsi in plasmacellule competenti nella produzione di Ig altamente selettive -- comportamento, questo, tipico di una risposta immunitaria in fase avanzata
    2. __Linfociti T citotossici__ (CD8+)-- Uccidono cellule malate o infettate tramite l'iniezione di granuli attivatori delle `caspasi` (`FAS` + `FAS-L`). Funzionano invadendo i tessuti, e sono i colpevoli delle malattie autoimmuni
    3. __Linfociti T regolatori__ -- sopprimono la risposta immunitaria, permettendo la fisiologica _tolleranza_ e la conclusione dei processi immunitari a minaccia debellata
    4. __Linfociti T della memoria__ -- sono figlie di linfociti che hanno incontrato l'antigene. Costruiscono
        - Memoria centrale (linfonodale)
        - Memoria periferica (MALT periferici)


### Linfociti B e plasmacellule
- Linfociti B, una volta incontrato l'antigene si differenziano in _plasmacellule_: linfociti attivati capaci di produrre anticorpi specifici per combattere l'antigene che li ha attivati
    - Le plasmacellule possono vivere per decenni (sopratutto nel midollo osseo) ⇒ memoria
    - Gli anticorpi sono proteine della classe delle __immunoglobuline__. A seconda del tipo di plasmacellula vengono prodotte Ig diverse, ritrovabili in circolo^[Idea di __sieropositività__: nel plasma sanguigno (siero) si è positivi al test per determinate Ig. _Non vuol dire necessariamente essere malati!_]
- Categorizzazione
    1. __Linfociti B follicolari__ dei linfonodi
    2. __Linfociti B marginali della milza__, che in proporzione sono pochi rispetto alla quota totale dei linfociti circolanti^[anche se molto efficaci nel controllo delle infezioni, per cui un individuo splenectomizzato sarà > sensibile ad infezioni]
    3. __B1 peritoneali o pleurali__
    4. __Linfociti B della memoria__

# Pattern funzionali del sistema immunitario

Idee che è bene tenere in testa perché sono assolutamente trasversali a tutto il sistema immunitario

- La linea che separa una risposta immunitaria appropriata da una risposta immunitaria scadente o eccessiva è molto sottile: una espone l'organismo al rischio di venire sopraffatto dalla malattia, l'altra lo espone al rischio di venire distrutto dallo stesso apparato che dovrebbe normalmente proteggerlo. Per far sì che la risposta immunitaria prosegua all'interno di questa linea sottile sono presenti numerosi meccanismi di controllo ridondanti^[Esempio: necessità di continui stimoli citochinici per il _proseguire_ di una risposta immunitaria, che viceversa si arresta se il microambiente non è favorevole al suo progredire; la presenza di linfociti T~H~, che hanno il ruolo di produrre un tale microambiente; la presenza di una intera linea cellulare (T~reg~) che ha come compito principale quello di _spegnere_ la risposta immunitaria... O viceversa, la necessità di continui stimoli proliferativi che sostiene il differenziamento dei linfociti T, che altrimenti andrebbero incontro all'apoptosi]. La __ridondanza dei controlli__ è un meccanismo chiave: _non facciamo niente di definitivo, rispetto al quale poi non si può più ritornare indietro, se non c'è almeno _un altro sistema di controllo_ che concorda che quella cosa definitiva è necessaria_.
    - Il SI __non deve attivarsi__
        - Contro il self
        - Contro i mircoorganismi commensali
        - Contro il feto, nonostante sia di origine anche paterna, e quindi chiaramente non self
- Nel momento in cui si deve decidere se una risposta immunitaria sia necessaria o meno, più questa decisione è corroborata da segnali concordi, meglio è. Nel senso, non esiste che un linfocita da solo impazzisca e decida che è ora di uccidere tutto: perché questo succeda è assolutamente necessario che questo lfc, oltre che con l'antigene, venga in qualche modo in contatto con altri segnali che testimonino come la risposta immunitaria sia necessaria (fattori di infiammazione, interleuchine apposite, opsonizzazione... o in alternativa è uno stimolo valido anche una grande quantità di immunogeno). Questo naturalmente si applica con particolare forza alla risposta immunitaria specifica: è talmente efficiente che sarebbe un casino se si attivasse quando non deve/su cose che vanno lasciate stare (come le celluline self, ad esempio)
